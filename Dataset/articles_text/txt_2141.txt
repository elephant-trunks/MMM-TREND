एक ट्विटर हैंडल @Alishorab007 ने ट्वीट किया कि जिन निर्वाचन क्षेत्रों में 100 से ज्यादा प्रत्याशी होंगे वहां इलेक्ट्रॉनिक वोटिंग मशीन (ईवीएम) से चुनाव नहीं होंगे और इसकी बजाय मतपत्रों का उपयोग किया जाएगा। इस संदेश में लिखा है, “जहां कहीं भी 100 से अधिक उम्मीदवार होंगें वहां EVM का इस्तेमाल नहीं हो पाएगा… अगर आप चाहते हैं कि आपके क्षेत्र में चुनाव EVM से न होकर बैलेट पेपर से हो तो… अपने अपने क्षेत्र से अधिक से अधिक उम्मीदवारों का चुनाव में खड़ा रहने में मदद करें और लोकतंत्र को बचा लें”। इसमें लोगों से यह भी अपील की गई है कि अपने निर्वाचन क्षेत्र में जितना ज्यादा संभव हो, प्रत्याशी खड़े करने की कोशिश करें क्योंकि ईवीएम 100 से ज्यादा प्रत्याशी कवर नहीं कर सकता।

यहां यह ध्यान दिया जा सकता है कि तेलंगाना में निज़ामाबाद लोकसभा निर्वाचन क्षेत्र के संदर्भ में प्रकाशित पहले की रिपोर्ट के अनुसार, वहां मतदान के लिए बैलेट पेपर का इस्तेमाल होने की संभावना थी क्योंकि 185 उम्मीदवार चुनाव लड़ रहे हैं।

29 मार्च को, भारत निर्वाचन आयोग (ईसीआई) की आधिकारिक प्रवक्ता, शेयफाली सरन ने शृंखलाबद्ध ट्वीट्स में इस दावे को खारिज किया कि ईसीआई को 100 से अधिक उम्मीदवारों वाले निर्वाचन क्षेत्रों के लिए मतपत्रों का उपयोग करना होगा।

1/2: It has come to the notice of ECI that misinformation is being spread on social media that Election Commission EVMs cannot be used if the number of candidates exceed 100. Latest EVMs can take upto 384 candidates including NOTA. Wherever required those EVMs will be deployed pic.twitter.com/g3GutHWwG5

— Sheyphali Sharan (@SpokespersonECI) March 29, 2019