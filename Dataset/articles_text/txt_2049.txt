प्रधानमंत्री नरेंद्र मोदी के साथ बॉलीवुड अभिनेता अक्षय कुमार के हालिया ‘गैर-राजनीतिक’ साक्षात्कार ऐसे समय में हुआ कि कई शंकाएं खड़ी हो गई। यह साक्षात्कार आम चुनावों के बीच हुआ और मुख्यधारा के समाचार चैनलों पर प्रसारित किया गया। इसलिए, इस बात की उचित आलोचना हुई और अक्षय कुमार की नागरिकता को लेकर विवाद पुनर्जीवित हुआ कि वह भारतीय नागरिक हैं या कनाडा के नागरिक हैं।

अभिनेता ने चल रहे लोकसभा चुनावों में मतदान के सवाल को टाल दिया और इस घटना का वीडियो सोशल मीडिया में जोरदार तरीके से फैल गया। बाद में, 3 मई को, कुमार ने ट्विटर पर एक बयान दिया, “मैंने कभी इनकार नहीं किया है या छिपाया नहीं है कि मैं कनाडा का पासपोर्ट रखता हूं।” –(अनुवाद)

11 अगस्त, 2017 को प्रसारित टाइम्स नाउ से एक साक्षात्कार में कुमार ने कहा, “कनाडा के बारे में, मैं एक मानद नागरिक हूं। मुझे एक ऑनररी चीज़ दी गई है। मुझे लगता है कि इसके बारे में लोगों को गर्व होना चाहिए। मेरे पास एक डॉक्टरेट भी है, इसका मतलब यह नहीं है कि मैं एक ‘डॉक्टर डॉक्टर’ हूँ। इसे लोगों को समझने की जरूरत है।” -(अनुवादित)

I am an honorary citizen of Canada. I think people should be proud of: @akshaykumar #AkshayOnTheNewshour pic.twitter.com/GB2qTz18eB

— TIMES NOW (@TimesNow) August 11, 2017