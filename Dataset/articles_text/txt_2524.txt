जुलाई के महीने में विभिन्न प्रकार की झूठी ख़बरें देखने को मिली, फिर चाहे वो नामचीन हस्तियों के नाम से झूठे बयानों को फैलाना हो या फर्जी फ़ोटोशॉप तस्वीर के जरिए राजनीतिक नेताओं को निशाना बनाना, दुष्प्रचार का एकमात्र मकसद सांप्रदायिक भावनाओं को भड़काना था।

1. रोहिंग्या मुसलमानों द्वारा बच्चों के अपहरण की अफवाहें व्हाट्सएप पर फैलती रही

इंदौर में बच्चों के अपहरण की अफवाहों ने तब सांप्रदायिक मोड़ ले लिया जब रोहिंग्या मुसलमानों के गिरोह द्वारा बच्चों के अपहरण की झूठी अफवाहों को फैलाया गया।

पिछले कुछ महीनों में, देश के विभिन्न हिस्सों में बच्चों के अपहरण की झूठी अफवाह की वजह से 30 लोगों को उग्र भीड़ के द्वारा जान से मार दिया गया। यह देखा गया है कि जब ये बच्चों के अपहरण की अफवाहें किसी विशेष राज्य में फैलती है तो ये अफवाहें राज्य के हिसाब से स्थानीयकृत की जाती है। उदाहरण के तौर पर अगर अफवाह महाराष्ट्र के लिए है तो संदेश मराठी में लिखा जाता है।

2. मुसलमानों द्वारा निकाले गए रैली में मंदसौर बलात्कार के आरोपी की रिहाई की मांग

जून 2018 में मध्य प्रदेश के मंदसौर में हुए 8 वर्षीय बच्ची से क्रूर बलात्कार को सोशल मीडिया पर सांप्रदायिक रंग दे दिया गया। हजारों लोगो ने इस पोस्ट को शेयर किया, पोस्ट के अनुसार मुस्लिम समुदाय के लोगो ने मंदसौर की सड़कों पर रैली करके मांग की कि अपराधी को रिहा कर दिया जाए क्योंकि कुरान गैर-मुस्लिम महिलाओं के बलात्कार को जायज मानता है।

उपरोक्त तस्वीर फ़ोटोशॉप है। हालांकि यह सच है कि मंदसौर में मुस्लिम समूहों ने एक रैली निकाली थी, पर वो पीड़िता के समर्थन में और आरोपी के खिलाफ थी। असली तस्वीर में बैनर और प्लेकार्ड पर लिखे संदेशों को फोटोशॉप कर दिया गया और यह Indiaflare नामक वेबसाइट द्वारा पोस्ट किया गया था।

3. कर्नाटक के एक स्कूल में छात्रों को कुरान पढ़ाया गया

एक वीडियो सोशल मीडिया पर वायरल हुआ था जिसमें प्ले स्कूल के शिक्षक द्वारा बच्चों को कुरान पढ़ाते देखा जा सकता है। यह आरोप लगाया गया कि कर्नाटक में ऐसा इसलिए हो रहा है क्योंकि वहां कांग्रेस और जेडीएस की सरकार बनी है।

सोशल मीडिया पर प्रसारित यह वीडियो गुमराह करने वाला था। खोज करने पर यह पता चला कि यह दो भाग वाले वीडियो में से केवल एक भाग था। वीडियो के दूसरे भाग में एक दूसरी शिक्षक इन्ही छात्रों को भगवद् गीता के श्लोक सीखा रही थी। असल में ये अभ्यास स्वतंत्रता दिवस पर स्कूल में आयोजित होने वाले कार्यक्रम के लिए सिखाया जा रहा था जिसमें गीता, कुरान और बाइबिल तीनो का पाठ शामिल था।

4. भारत में 2016 में हुए 95% बलात्कार के लिए मुसलमान जिम्मेदार

NCRB की रिपोर्ट: महिलाओं के लिये भारत सर्वाधिक असुरक्षित है कारण: भारत में 95% बलात्कार मुल्ले करते हैं 2016 मे कुल 84734 बलात्कार में से 81000 बलात्कार मुल्लों ने किया और इनकी शिकार महिलाओं में से 96% महिलाएं गैर मुस्लिम हैं इनके जनसंख्या बढेगी बलात्कार की संख्या बढते जायेगी। यह संदेश जुलाई की शुरुआत में व्यापक रूप से फैलाई गई थी। झूठी समाचार वेबसाइट पोस्टकार्ड न्यूज़ के मालिक महेश विक्रम हेगड़े इसे शेयर करने वालों में से एक थे।

इस दावे के संबंध में ऑल्ट न्यूज़ को दिए गए एक आधिकारिक बयान में, एनसीआरबी (NCRB) ने स्पष्ट किया, “यह पूरी तरह गलत है और तथ्यों से परे है क्योंकि एनसीआरबी पीड़ितों व अभियुक्त के धर्म के आधार पर डेटा एकत्र नहीं करता है। यह दुर्भावनापूर्ण प्रचार है, जिसे कानून पालन करने वाले नागरिकों द्वारा काउंटर करने की आवश्यकता है। संबंधित अधिकारियों को कानूनी कार्रवाई शुरू करने की सलाह दी गई है। “ (अनुवाद)

5. “280 अनाथ नाबालिग लड़कियां टेरेसा मिशनरी में गर्भवती हुई “

वकील प्रशांत पटेल उमरराव, जो बार-बार गलत जानकारी फैलाने के लिए कुख्यात हैं, ने ट्वीट किया कि “टेरेसा मिशनरी अनाथालय में 280 नाबालिग अनाथ लड़कियां को गर्भवती किया गया और उनके बच्चों को विदेशों में तस्करी के लिए भेज दिया गया।” उनके इस दावे को 3,000 से अधिक बार रीट्वीट किया गया और फेसबुक पर भी व्यापक रूप से शेयर किया गया।

ऑल्ट न्यूज ने झारखंड एडीजीपी आर के मलिक (ADGP R.K. Mallick) से संपर्क किया, मलिक ने हमें बताया कि पटेल का दावा पूरी तरह झूठा है। “अनाथालय अविवाहित माताओं को आश्रय देता है। प्रसव के समय, उन्हें नन द्वारा अस्पतालों ले जाया जाता है। ऐसा नहीं है कि बच्चे एमओसी (MOC) घरों में पैदा हुए हैं। डिलीवरी के बाद, बच्चों को विभिन्न बाल देखभाल केंद्रों को दे दिया जाता है क्योंकि उनकी मां जिम्मेदारी नहीं लेना चाहती हैं और एमओसी भी इतने नवजात शिशुओं का ख्याल नहीं रख सकता है।” (अनुवाद)

1. प्रधानमंत्री मोदी की तस्वीर के साथ हिटलर की फोटोशॉप तस्वीर

दो राजनीतिक नेताओं के बीच अनोखी समानता दिखाने वाली दो तस्वीरें जुड़ी हुई थीं। एक प्रधानमंत्री नरेंद्र मोदी की थी और दूसरी नाज़ी नेता एडॉल्फ हिटलर की थी। पूर्व आईपीएस अधिकारी संजीव भट्ट ने इस फोटो को अपने ट्विटर और फेसबुक प्रोफाइल पर शेयर किया, जिसके बाद इसे बड़े पैमाने पर शेयर किया गया।

गूगल पर रिवर्स इमेज खोज से पता चला कि पोस्ट में इस्तेमाल की जाने वाली हिटलर की तस्वीर फ़ोटोशॉप है। असली फोटो में, वह बच्चे का कान नहीं पकड़ रहे है बल्कि उसके कंधों पर अपने हाथ रखे है। द सन (The Sun) में लिखे एक लेख ने असली फोटो प्रकाशित की है जिसमें नाज़ी नेता की यह तस्वीर “जर्मन युवा के व्यक्तिगत मित्र और अभिभावक” के रूप में चित्रित करने के लिए फोटो खींची गयी थी।

2. प्रधानमंत्री मोदी विश्व के नेताओं से घिरे हुए

एक फेसबुक पेज जय मोदीराज (Jay Modiraj) ने एक तस्वीर पोस्ट की जिसमें पीएम मोदी को अन्य देशों के राजनीतिक नेताओं से घिरा हुआ दिखाया गया। इसे 18 जुलाई को पोस्ट किया गया था और 5,500 से अधिक बार शेयर किया गया था।

एक अमेरिकी फोटो एजेंसी, गेटी इमेजेस (Getty Images) के लिए एक फोटोग्राफर, कायहान ओज़र (Kayhan Ozer) द्वारा ली गयी थी, जिसका शीर्षक था “तुर्की राष्ट्रपति रेसेप तय्यिप एर्दोगान (दायें तरफ) Recep Tayyip Erdogan (R) अमेरिकी राष्ट्रपति डोनाल्ड ट्रम्प (बायें तरफ) के साथ बातचीत करते हुए, साथ में तुर्की के विदेश मामलों के मंत्री के मेकुट कैवसुग्लू, 7 जुलाई 2017 को जी 20 लीडर के शिखर सम्मेलन में एक सत्र के दौरान जर्मनी में।” (अनुवाद)

3. राहुल गांधी के पृष्ठभूमि में औरंगजेब का चित्र

सोशल मीडिया पर भाजपा समर्थक समूहों द्वारा कांग्रेस अध्यक्ष राहुल गांधी की एक फोटो बहुत ज्यादा शेयर की गई थी। फोटो की पृष्ठभूमि में मुगल सम्राट औरंगजेब का एक चित्र दिखाया गया। इसे फेसबुक पर हजारों बार शेयर किया गया था।

कहने की जरूरत नहीं है, इमेज को फ़ोटोशॉप किया गया था। असली तस्वीर में पृष्ठभूमि में मोहनदास करमचंद गांधी का चित्र है।

4. प्रधानमंत्री मोदी के सामने झुकने वाली ओ॰ पन्नीरसेल्वम की फ़ोटोशॉप तस्वीर

सोशल मीडिया पर एक तस्वीर शेयर की गई, जिसमें तमिलनाडु के उपमुख्यमंत्री ओ॰ पन्नीरसेल्वम ने अपने हाथ जोड़ते हुए प्रधानमंत्री नरेंद्र मोदी के सामने झुके हुए हैं। यह तस्वीर कई तमिल वेबसाइटों ने भी पोस्ट की थी।

This picture will break the hearts of the Bravehearts Tamilians who made the most protected guy in India too scared to drive.He had 2 fly on a chopper, break the wall of Madras IIT,when TN trended #gobackmodi .Then this happened. Tamilians & South Indians will be shocked #TNGovt pic.twitter.com/8xwJV0A6Sp

— Suby (@Subytweets) July 26, 2018