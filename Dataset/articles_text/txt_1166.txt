कोरोना वायरस का संक्रमण धीरे-धीरे बढ़ता जा रहा है. इसी बीच दया राम मीना नाम के यूज़र ने 44 सेकंड का वीडियो ट्वीट किया है. वीडियो में एक बाज़ार में काफ़ी गंदे तरीके से जानवरों का मांस रखा हुआ है. दावा है कि ये वीडियो चीन के वुहान का है. ट्वीट करते हुए मीना ने लिखा – “*चाईना का वो मार्केट जहां से कोरोना वायरस की शुरुआत हुई। देखिए कि जहां राक्षस भी इनके खानपान मार्केट में घुसने पर घबरा जायें.”

ये वीडियो फ़रवरी 2020 से ही ट्विटर और फ़ेसबुक पर शेयर हो रहा है.

फ़ेसबुक पर की-वर्ड्स सर्च करने पर इस वीडियो का लंबा वर्ज़न मिला जो तकरीबन 5 मिनट का है.

वीडियो की शुरुआत में ही ‘Pasar EXTREAM Langowan’ लिखा हुआ है. इसके बाद जब गूगल पर सर्च किया तो हमें 19 जुलाई 2019 कोअपलोड किया हुआ अच्छी क्वालिटी वाला यूट्यूब वीडियो मिला.

ऊपर के वीडियो में 20 सेकंड पर हमें एक बोर्ड दिखाई देता है जिसमें “Kantor Pasar Langowan” लिखा हुआ है. इंडोनेशिया में इसका मतलब ‘मार्केट ऑफ़िस Langowan’ होता है. ‘Langowan मार्केट’ एक ऐसा मार्केट है जहां पर जंगली जानवरों का मांस बेचा जाता है. ये इंडोनेशिया के उत्तरी सुलावेसी मिनहासा (Minahasa Regency) में मौजूद है.

हमने YouTube चैनल ‘डॉग मीट फ़्री इंडोनेशिया’ द्वारा अपलोड और भी वीडियो देखे. एक ही बाज़ार के दो और वीडियो (वीडियो नंबर 1, वीडियो नंबर 2) से हमने स्थान की पुष्टि की है. ये एक वैश्विक अभियान है जो इंडोनेशिया सरकार ने कुत्तों के मांस व्यापार और उपभोग समाप्त करने के लिए शुरू किया गया है.

इस वीडियो की पड़ताल के दौरान हमने ये भी देखा कि तुर्की का एक मीडिया आउटलेट ‘TRT’ ने इंडोनेशिया के इस मार्केट के वीडियो का कुछ हिस्सा वुहान का बताकर चलाया है. नीचे के वीडियो में वो हिस्सा 32 सेकंड से देखा जा सकता है. वीडियो को चलाते हुए एंकर कहती हैं – “कोरोना वायरस जानवरों में होना काफ़ी आम है लेकिन इस ख़ास वायरस को वुहान में एक बाजार में पाया गया था. यहां जानवरों को अवैध रूप से बेचा जाता है.” ये वीडियो 30 जनवरी को ट्वीट किया गया है. मीडिया आउटलेट ने इस विज़ुअल का सोर्स एक यूट्यूब चैनल को दिया है जहां इसे वुहान का बताया गया था. यूट्यूब चैनल ने इसे 27 जनवरी को अपलोड किया था.

170 have now died and more than 7,000 people have been infected as the coronavirus has spread to every region in China. Here is what you need to know about the outbreak that began in a seafood market in China and spread to more than a dozen countries across the world pic.twitter.com/Xqez5GeknJ

— TRT World (@trtworld) January 30, 2020