विश्वास न्यूज की जांच में यह दावा गलत निकला। वायरल तस्वीर 2017 की है। यह मैसेज कैनरी वार्फ , लंदन में स्थित थॉमसन रॉयटर्स की बिल्डिंग पर चलाया गया था, न कि न्यूयॉर्क स्टॉक एक्सचेंज पर।

नई दिल्ली (विश्वास न्यूज)। सोशल मीडिया पर वायरल हो रही एक तस्वीर में एक बिल्डिंग पर एक न्यूज़ स्क्रॉल चलता देखा जा सकता है, जिसमें लिखा है “Modi wins landslide election victory in India’s biggest state” वायरल पोस्ट को शेयर करते हुए दावा किया जा रहा है कि यह बिल्डिंग न्यूयॉर्क स्टॉक एक्सचेंज है और यह तस्वीर हालिया उत्तर प्रदेश इलेक्शन से सम्बंधित है। विश्वास न्यूज की जांच में यह दावा गलत निकला। वायरल तस्वीर 2017 की है। यह मैसेज कैनरी वार्फ, लंदन में स्थित थॉमसन रॉयटर्स की बिल्डिंग पर चलाया गया था, न कि न्यूयॉर्क स्टॉक एक्सचेंज पर।

क्या हो रहा है वायरल?

फेसबुक यूजर ‘Rani Avantibai Sewasamiti’ ने वायरल वीडियो (आर्काइव लिंक) को शेयर करते हुए लिखा है, Just ZOOM and see at New york Stock Exchange What is displayed in Digital Display” जिसका हिंदी अनुवाद होता है “बस ज़ूम करें और न्यूयॉर्क स्टॉक एक्सचेंज में देखें कि डिजिटल डिस्प्ले में क्या लिखा है।”

पड़ताल

वायरल तस्वीर की पड़ताल करने के लिए हमने इसे गूगल रिवर्स इमेज सर्च किया। हमें यह तस्वीर बीजेपी नेता अमित मालवीय के 12 मार्च 2017 के एक ट्वीट में मिली। तस्वीर के साथ लिखा था “News of BJP’s big win under Prime Minister Modi splashed in Canary Warf, prominent business district of London. Zoom it.. #IAmNewIndia” जिसका हिंदी अनुवाद होता है “लंदन के प्रमुख व्यापारिक जिले कैनरी वार्फ में प्रधानमंत्री मोदी के नेतृत्व में भाजपा की बड़ी जीत की खबर फैल गई। इसे ज़ूम करें .. #IAmNewIndia”

News of BJP's big win under Prime Minister Modi splashed in Canary Warf, prominent business district of London. Zoom it.. #IAmNewIndia pic.twitter.com/Z17OtsUatL — Amit Malviya (@amitmalviya) March 12, 2017

हमें यही तस्वीर राज्य सभा एमपी ओम प्रकाश माथुर के एक 2017 के ट्वीट में भी मिली। साथ में लिखा था, “#बुरानामानोमोदीहै यह समाचार हाइलाइट किया गया है कनेरी वॉर्फ़ बैंकिंग हब लंडन में , ज़ूम करें …”

वायरल पोस्ट में दिख रही हेडलाइन “Modi wins landslide election victory in India’s biggest state” को सीधा कीवर्ड सर्च करने पर हमें reuters.com की 2017 की एक खबर मिली, जो 2017 उत्तर प्रदेश इलेक्शन में बीजेपी की जीत के बारे में थी।

इसके बाद हमने अब तक मिले सभी कीवर्ड्स जैसे “Canary Warf, London, Reuters” को गूगल एडवांस्ड सर्च के जरिये ढूंढा। हमें लंदन रायटर्स बिल्डिंग की कई तस्वीरें दिखीं, जो वायरल तस्वीर में दिख रही बिल्डिंग से मेल खाती है। दोनों बिल्डिंगों के बीच तुलना आप नीचे दिए गए कोलाज में देख सकते हैं।

हमने इस विषय में अमेरिका बेस्ड जर्नलिस्ट प्रतिक गोयल से संपर्क साधा। न्यूयॉर्क में कार्यरत प्रतीक ने कन्फर्म किया कि वायरल तस्वीर में दिख रही बिल्डिंग न्यूयॉर्क स्टॉक एक्सचेंज नहीं है।

वायरल पोस्ट को “Rani Avantibai Sewasamiti” (रानी अवंतीबाई सेवा समिति) नाम के फेसबुक यूजर ने शेयर किया है। यूजर के 633 फ़ॉलोअर्स हैं।

निष्कर्ष: विश्वास न्यूज की जांच में यह दावा गलत निकला। वायरल तस्वीर 2017 की है। यह मैसेज कैनरी वार्फ , लंदन में स्थित थॉमसन रॉयटर्स की बिल्डिंग पर चलाया गया था, न कि न्यूयॉर्क स्टॉक एक्सचेंज पर।

Claim Review : Just ZOOM and see at Newyork Stock Exchange What is displayed in Digital Display

Claimed By : Rani Avantibai Sewasamiti

Fact Check : झूठ झूठ फेक न्यूज की प्रकृति को बताने वाला सिंबल सच

भ्रामक

झूठ

पूरा सच जानें... किसी सूचना या अफवाह पर संदेह हो तो हमें बताएं सब को बताएं, सच जानना आपका अधिकार है। अगर आपको ऐसी किसी भी मैसेज या अफवाह पर संदेह है जिसका असर समाज, देश और आप पर हो सकता है तो हमें बताएं। आप हमें नीचे दिए गए किसी भी माध्यम के जरिए जानकारी भेज सकते हैं...

Contribute to Vishwas News कॉरपोरेट और राजनीतिक दबाव से मुक्त होकर सत्ता को हमेशा आइना दिखाने वाली फैक्ट चेक जर्नलिज्म सिर्फ और सिर्फ आपके सहयोग से संभव है। इस मुहिम में हमें आपके साथ और सहयोगी की जरूरत है। फर्जी और गुमराह करने वाली खबर के खिलाफ जारी इस लड़ाई में हमारी मदद करें और कृपया हमें आर्थिक सहयोग दें।

टैग्स