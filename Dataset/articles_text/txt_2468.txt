एक प्रमुख पाकिस्तानी पत्रकार और समाचार एंकर हामिद मीर ने एक कश्मीरी को भारत में कथित रूप से टॉर्चर करने का एक भयावह वीडियो शेयर किया है। उन्होंने ट्वीट किया, “कश्मीर में इस टॉर्चर को देखें और देखें कि यह टॉर्चर कौन दे रहा है? कोई यह समझ सकता है कि क्यों भारत पाकिस्तान के साथ वार्ता के लिए तैयार नहीं है? हाँ पाकिस्तान निश्चित रूप से इस टॉर्चर के बारे में पूछेगा।” (अनुवाद) वीडियो में, कुछ लोगों द्वारा एक आदमी को क्रूरतापूर्वक नीचे गिराकर पीटते हुए देखा जा सकता है। यह लिखते समय, मीर के ट्वीट को 9,600 से अधिक बार रीट्वीट और 13,000 से अधिक बार ‘लाइक’ किया गया है। इस्लामाबाद के साथ संवाद रद्द करने के लिए मीर भारत सरकार को आड़े हाथ ले रहे थे। विदेश मंत्रालय (MEA) ने न्यूयॉर्क में संयुक्त राष्ट्र महासभा में विदेश मंत्री सुषमा स्वराज और उनके पाकिस्तानी समकक्ष शाह महमूद कुरेशी के बीच बैठक रद्द कर दी थी।

Look at this torture in Kashmir and see who is making this torture?One can understand that why India is not ready for talks with Pakistan?Yes Pakistan will definitely ask about this torture pic.twitter.com/C0nlj0MZP4

— Hamid Mir (@HamidMirPAK) September 21, 2018