“2G मे भ्रष्टाचारियों को छोड़ने वाले माननीय जज साहब ओ.पी. सैनी कांग्रेस के पंजाब से सबसे युवा विधायक अंगद सिंह सैनी के पिता भी हैं” सोशल मीडिया पर उपरोक्‍त संदेश के साथ फिलहाल एक व्हाट्सऐप मैसेज वायरल हो रहा है। यह दावा किया जा रहा है कि 2जी घोटाले में निर्णय सुनाने वाले जज जिन्‍होंने ए. राजा, कनिमोजी और अन्‍य को बरी किया, वह पंजाब के कांग्रेसी एमएलए, अंगद सिंह सैनी के पिता हैं।

आरएसएस विचारक रतन शारदा ने भी अपने ट्विटर एकाउंट से ऐसा ही एक ट्वीट किया था। हालाँकि जब उन्‍हें पता चला कि वह सूचना जो उन्‍हें ‘विश्‍वसनीय सूत्र’ से मिली है, वास्‍तव में व्हाट्सऐप पर फॉरवर्ड किया गया संदेश है तो बाद में उन्‍होंने इसे डिलीट कर दिया। उन्‍होंने ट्वीट किया था, “ओम प्रकाश सैनी, अंगद सिंह सैनी के पिता हैं जो पंजाब (नवाँशहर) से भारतीय राष्‍ट्रीय कांग्रेस के सबसे युवा विधायक हैं।” रतन शारदा के ट्वीट को बीजेपी प्रवक्ता संजू वर्मा ने भी रीट्वीट किया।

एक ट्वीटर अकाउंट @SirRajnikant द्वारा भी ऐसा ही कुछ पोस्ट किया गया था जिसे 400 से अधिक बार रिट्वीट किया गया

हालाँकि अक्‍सर किसी एक परिवार के राजनीतिक सूत्र को पूरे परिवार पर सवाल उठाने के लिए इस्‍तेमाल किया जाता है लेकिन इस दावे में क्‍या वाकई कोई सच्‍चाई है कि जज ओपी सैनी और अंगद सिंह सैनी पिता-पुत्र हैं? गूगल पर की गई एक आसान खोज से दिखता है कि यह और कुछ नहीं बल्कि गलत सूचना फैलाने का एक और अभियान है। अंगद सिंह के पिता, प्रकाश सिंह सैनी जोकि खुद भी एमएलए थे, 17 नवंबर, 2010 को दिल्‍ली में दिवंगत हो गए। ट्रिब्यून में छपी एक रिपोर्ट बताती है कि परिवार के पास श्रद्धांजलि व्‍यक्‍त करने वाले प्रमुख कांग्रेसी नेताओं में मौजूदा मुख्‍यमंत्री अमरिन्‍दर सिंह भी शामिल थे।

अंग्रेजी में भी इसी तरह आश्चर्य व्यक्त करते हुए एक मेसेज वायरल है कि 2G केस में जितने भी आरोप मुक्त किये गए हैं उन सब केस में एक ही जज ओपी सैनी है, “कैसा संयोग है, 21 दिसंबर 2017: जज ओपी सैनी ने कनिमोजी और ए राजा को 2जी घोटाले में सभी आरोपों से मुक्‍त किया, 2 फरवरी 2017: जज ओपी सैनी ने मारन बंधुओं को 2जी घोटाले में सभी आरोपों से मुक्‍त किया, 5 फरवरी 2012: जज ओपी सैनी ने चिदंबरम को 2जी घोटाले में सभी आरोपों से मुक्‍त किया, संयोग? ओम प्रकाश सैनी, अंगद सिंह सैनी के पिता हैं जो पंजाब (नवाँशहर) से भारतीय राष्‍ट्रीय कांग्रेस का सबसे युवा विधायक है। (अनुवाद)” #2GScamVerdict।

इन सभी मामलों पर फैसला सुनाने वाले सीबीआई जज एक ही व्‍यक्ति हैं, इस बात को सबसे पहले रेखांकित करने वाले शुरुआती लोगों में श्रीराम नाम का एक शख्‍स शामिल था जिसे ट्विटर पर प्रधानमंत्री मोदी फॉलो करते हैं। हालाँकि उसके ट्वीट में इस झूठे दावे का उल्‍लेख नहीं किया गया था कि यह जज कांग्रेसी MLA के पिता हैं। श्रीराम के इस ट्वीट को 1600 बार रीट्वीट किया गया था।

Dec 21 2017 : Judge OP Saini clears Kanimozhi and A Raja of all charges in 2G Scam

Feb 2 2017 : Judge OP Saini clears Maran brothers of all charges in 2G Scam

Feb 5 2012: Judge OP Saini clears P Chidambaram of all charges in 2G Scam

Coincidence? # 2GScamVerdict pic.twitter.com/j9ycAIr5dw

— Sriram (@srirambjp) December 21, 2017