सोशल मीडिया यूज़र्स एक तस्वीर शेयर करते हुए दावा कर रहे हैं कि उत्तरांचल यूनिवर्सिटी में हुए दीक्षांत समारोह में काले कोट और टोपी की जगह सभी विद्यार्थियों को भगवा पहनाकर उपाधियां प्रदान की गयीं. खुद को ट्विटर पर BJP ग्रेटर नोएडा का उपाध्यक्ष बताने वाले मुकेश चौहान ने सबसे पहले 17 मार्च को ये तस्वीर शेयर करते हुए ऐसा दावा किया था.

हमने देखा कि मुकेश चौहान के ट्वीट के बाद कई लोग ये दावा करने लगे कि उत्तरांचल यूनिवर्सिटी ने अंग्रेज़ों के ज़माने से चली आ रही परम्परा को खत्म करते हुये दीक्षांत समारोह मे इस वर्ष काले कोट और काली टोपी की जगह सभी स्टूडेंट्स को भगवा पहनाकर डिग्री दी. ये तस्वीर इस दावे के साथ ट्विटर पर वायरल है.

राकेश ठिय्या नाम के एक यूज़र ने ये तस्वीर 18 मार्च को शेयर की है जिसे इस आर्टिकल के लिखे जाने तक 10 हज़ार लाइक्स मिल चुके हैं. (ट्वीट का आर्काइव लिंक)

Uttaranchal University in Uttarakhand ends the British era practice of wearing black gowns and caps on graduation day. Instead students wore kurta and saffron scarf. pic.twitter.com/8SGki0bI9u

— Rakesh Thiyya (@ByRakeshSimha) March 18, 2021