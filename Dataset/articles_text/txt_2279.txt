18 लाख के बड़े फ़ॉलोअर्स वाला फेसबुक पेज ‘आई सपोर्ट मोदी’ ने क्रिकेट सितारों सचिन तेंदुलकर, गौतम गंभीर और विराट कोहली तथा बॉलीवुड अभिनेता सन्नी देओल की एक तस्वीर पोस्ट की। इस तस्वीर में सभी मशहूर हस्तियां केसरिया स्कार्फ या केसरिया रंग के कपड़े पहने दिख रहे हैं। इस तस्वीर पर छपे संदेश में लिखा है, “भाजपा के संग हुए विराठ कोहली , सचिनतेंदुलकर , सन्नी देओल , गौतम गम्भीर ।” इसका दावा है कि ये मशहूर हस्तियां अब भाजपा के साथ हैं। 31 जनवरी, 2019 को इसके पोस्ट किए जाने के बाद से इसे 9,300 से अधिक बार शेयर किया जा चुका है।

राजनीतिक दलों द्वारा बॉलीवुड और क्रिकेट की मशहूर हस्तियों की लोकप्रियता को चुनाव में भुनाने की कोशिश भारतीय राजनीति का बहुप्रचलित चलन है। पूर्व में मशहूर हस्तियों ने किन्हीं खास दलों का जैसे खुलकर समर्थन किया है, एक राजनीतिक दल का प्रतिनिधित्व करने वाली टोपी या स्कार्फ में कुछ मशहूर हस्तियों की तस्वीरें चुनाव अभियान के दौरान बहुत सामान्य है। ऑल्ट न्यूज़ ने पाया कि इन मशहूर हस्तियों में से किसी ने भी राजनीति में शामिल होने के बारे में सार्वजनिक घोषणा नहीं की है। हालांकि, गौतम गंभीर और सन्नी देओल पूर्व में, वास्तव में, भाजपा के लिए प्रचार कर चुके हैं।

भारतीय क्रिकेट कप्तान विराट कोहली की तस्वीर, यह दिखलाने के लिए कि उन्होंने इस पार्टी का समर्थन किया है, केसरिया रंग की टोपी और स्कार्फ के साथ फोटोशॉप की हुई है। हमने पाया कि विराट कोहली और अभिनेत्री अनुष्का शर्मा अपनी शादी में प्रधानमंत्री को आमंत्रित करने के लिए पीएमओ गए थे। यह तस्वीर 2017 की उनकी इस मुलाकात से संबंधित है। इसके अलावा, यह बहुत अविश्वसनीय है कि कोई खिलाड़ी अपने उत्कर्ष के समय राजनीति में शामिल हो।

यह तस्वीर तेंदुलकर के 42वें जन्मदिन पर उनके सिद्धिविनायक मंदिर में जाने की है, जब उन्होंने नारंगी रंग का कुर्ता पहना था। इस पोस्ट में तीन साल पहले, 2015 में, ली गई असंबद्ध तस्वीर का इस्तेमाल किया गया है। तेंदुलकर के करीबी स्रोतों ने बूम (BOOM) से बात करते हुए, भाजपा या किसी अन्य राजनीतिक दल में उनके शामिल होने के दावे से इनकार किया है।

2014 में, सन्नी देओल ने उत्तर प्रदेश के बागपत क्षेत्र से भाजपा प्रत्याशी रहे सत्यपाल सिंह के लिए अभियान चलाया था।

खबरों पर विश्वास करें तो देओल अगले लोकसभा चुनावों में गुरदासपुर क्षेत्र से चुनाव लड़ सकते हैं। द न्यू इंडियन एक्सप्रेस द्वारा 16 सितंबर, 2018 को प्रकाशित एक लेख कहता है, “गुरदासपुर लोकसभा सीट, जिसे विनोद खन्ना के निधन के बाद उपचुनाव में भाजपा ने कांग्रेस को सौंप दिया, के लिए सन्नी देओल भी संभावितों में से हैं।” लेकिन, यह ध्यान देना चाहिए कि देओल ने चुनावों में खड़े होने से स्पष्ट इनकार किया था।

Not standing for any #Elections … for now busy with my son #KaranDeol‘s launch film #PalPalDilKePaas

— Sunny Deol (@iamsunnydeol) January 24, 2017