कर्नाटक हिजाब बैन के फैसले के बाद हाई कोर्ट के जजों को मौत की धमकी मिली. 23 मार्च को द इंडियन एक्सप्रेस ने रिपोर्ट किया कि धमकी देने वाले एक व्यक्ति को बेंगलुरु पुलिस तमिलनाडु से गिरफ़्तार कर कर्नाटक ले आई. सोशल मीडिया पर एक वीडियो क्लिप सामने आने के बाद कब्बन पार्क पुलिस ने FIR दर्ज की. वीडियो में व्यक्ति को तमिल में चीफ़ जस्टिस रितु राज अवस्थी सहित तीन जजों को मौत की धमकी देते हुए देखा गया था. व्यक्ति की पहचान मदुरै के रहने वाले रहमथुल्ला के रूप में हुई है.

इसके पांच दिन बाद, एक वीडियो क्लिप सोशल मीडिया पर शेयर की जाने लगी जिसमें पुलिस एक व्यक्ति को गिरफ़्तार कर रही है. इस वीडियो में पिछले साल रिलीज़ हुई तेलुगु भाषा की फ़िल्म ‘पुष्पा’ का गीत ‘श्रीवल्ली’ चल रहा है. दावा किया जा रहा है कि ये वीडियो रहमथुल्ला की ग़िरफ्तारी का है.

The jehadi from Tamil Nadu who gave the death threat to the Karnataka High Court judge who gave the hijab verdict. He is currently in the custody of Karnataka Police (not Tamil Nadu Police). And judging by his walk, he is getting the appropriate treatment. pic.twitter.com/pwGz7xKaUY

— Rakesh Krishnan Simha (@ByRakeshSimha) March 26, 2022