सोशल मीडिया में JCB क्रेन मशीन से सड़क के किनारे खड़ी सब्ज़ी और फलों की दुकानों को हटाने का 1 मिनट 49 सेकंड लंबा वीडियो खूब शेयर हो रहा है। वीडियो के साथ ये लिखा हुआ है – “गरीबी मुक्त भारत बनाने की तैयारी। योगी जी के उत्तर प्रदेश से शुरू।” फेसबुक पर इस वीडियो को कई यूज़र्स ने इसी सन्देश के साथ पोस्ट किया है। ऐसे ही एक पोस्ट के वीडियो को यह लेख लिखे जाने तक करीब 39,000 बार देखा और 2,300 बार साझा किया जा चुका है।

गरीबी मुक्त भारत बनाने की तैयारी।

उत्तर प्रदेश से शुरू। Posted by Bhuvan Chandra Yadav Budhana on Wednesday, 5 February 2020

वायरल वीडियो की सत्यता की जांच करने के लिए ऑल्ट न्यूज़ के अधिकृत एप पर भी कुछ अनुरोध प्राप्त हुए हैं।

ओड़िशा में अतिक्रमण हटाने का वीडियो

ऑल्ट न्यूज़ने ने यूट्यूब पर की-वर्ड्स – “fruit market eviction” से सर्च किया, जिससे OTV यानि की ओडिशा टीवी का एक वीडियो मिला। इस वीडियो को 24 जनवरी, 2020 को इस शीर्षक के साथ अपलोड किया है, “Fruit Carts Destroyed During BMC’s Eviction Drive Near Unit 1 Market In Bhubaneswar” (अनुवाद -“भुवनेश्वर के यूनिट 1 मार्केट के नज़दीकी इलाके में BMC ने अतिक्रमण हटाने के दौरान फलों की गाड़ियों को किया नष्ट।”)

youtube https://www.youtube.com/watch?v=RXyDDLTgM08

OTV के वीडियो और वायरल वीडियो की तुलना करने पर, दोनों के बीच दिख रही समानताओं को नीचे चिन्हित किया गया है।

1. क्रेन की निर्माता कम्पनी एक ही है

ऑल्ट न्यूज़ ने पाया की दोनों वीडियो में दिख रहे क्रेन की निर्माता कम्पनी Terex समान है।

2. हाफ स्वैटर में दिख रहे व्यक्ति

हमने देखा कि दोनों ही वीडियो में हाफ स्वैटर पहने हुए एक ही व्यक्ति को देखा जा सकता है।

3. लाल ट्रक

दोनों ही वीडियो में, लाल रंग के ट्रक को अतिक्रमण की जगह पर देखा जा सकता है।

इसके आधार पर, यूट्यूब पर (eviction market no 1 area in bhubaneswar) से सर्च करने पर हमें लोकल समाचार चैनल कनक न्यूज़ की इस घटना से सम्बंधित एक वीडियो रिपोर्ट मिली, जिसे 24 जनवरी, 2020 को इस टाइटल के साथ अपलोड किया है –“BBSR Unit-1 Market Eviction Work Started, Reaction Of Dealers“ (अनुवाद – BBSR यूनिट 1 मार्केट की अतिक्रमण प्रक्रिया शुरू, व्यापारियों की प्रतिक्रिया।) लोकल अख़बार प्रगतिवादी ने भी इस घटना के बारे में 25 जनवरी, 2020 को एक लेख प्रकाशित किया था।

इस प्रकार, यह स्पष्ट हो जाता है कि ओडिशा के भुवनेश्ववर में नगर पालिका द्वारा अतिक्रमण हटाने की कार्यवाही का वीडियो, उत्तर प्रदेश में गरीबों पर अत्याचार होने के झूठे दावे से सोशल मीडिया पर वायरल है।

झूठे दावे से वायरल

यह वीडियो एक ट्विटर उपयोगकर्ता ने समान दावे से ट्वीट किया है, जो खुद को अपने ट्विटर परिचय में समाजवादी पार्टी से जुड़ा हुआ बताते हैं।

ट्विटर और फेसबुक पर यह वीडियो ‘गरीबी मुक्त भारत’ के झूठे दावे से वायरल है।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.