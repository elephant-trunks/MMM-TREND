स्वतंत्रता दिवस के आते-आते देश के हर हिस्से में झंडा फ़हराये जाने की सैकड़ों तस्वीरें अपलोड की जा रही थीं. इन्हीं में से एक तस्वीर श्रीनगर के लाल चौक की है जहां घंटाघर के ऊपर राष्ट्रीय ध्वज लगा हुआ दिख रहा है. भारतीय जनता पार्टी के कई नेता 15 अगस्त की सुबह से ही ये तस्वीर शेयर कर रहे हैं. नीचे दिल्ली के भाजपा नेता कपिल मिश्रा का ट्वीट है जिसे 50,000 से ज्यादा लाइक्स और 8,800 से ज्यादा रीट्वीट मिले.

मोदी सरकार ने पिछले वर्ष 5 अगस्त को जम्मू कश्मीर को मिले विशेष राज्य के दर्जे को समाप्त कर दिया था. उसी समय से, हाई इन्टरनेट स्पीड की ग़ैरमौजूदगी के बीच यह क्षेत्र वापस सामान्य स्थिति में आने की लगातार कोशिश कर रहा है.

लद्दाख से भाजपा एमपी और पार्टी के प्रदेश अध्यक्ष जम्यांग सेरिंग नामग्याल और भाजपा एमपी किरण खेर ने भी इस फ़ोटो को शेयर किया.

This slideshow requires JavaScript.

न्यूज़ नेशन ने भी एक रिपोर्ट में इस तस्वीर का इस्तेमाल किया. रिपोर्ट में लिखा था, “लाल चौक पर झंडा फ़हराने को लेकर खून खराबा होता आया है. लेकिन अब शान से तिरंगा लहरा रहा है.” दैनिक जागरण ने हिंदी और अंग्रेजी दोनों रिपोर्ट में दावा किया, “रिपोर्ट अनुसार भारत की 74वीं वर्षगांठ के मौके पर श्रीनगर के ऐतिहासिक लाल चौक पर तिरंगा फ़हराया गया.” एबीपी न्यूज़ की पत्रकार आस्था कौशिक ने भी इस तस्वीर को ट्वीट किया.

This slideshow requires JavaScript.

एक साधारण सा रिवर्स इमेज सर्च इस तस्वीर की सच्चाई बता देता है. सुनसान पड़े लाल चौक के पुराने फ़ोटो पर झंडे को मॉर्फ़ (एडिट करके एक तस्वीर के साथ दूसरी को जोड़ना) करके अटैच किया गया है. mubasshir.blogspot.com नाम से एक ब्लॉगस्पॉट पर यही फ़ोटो 2010 में पोस्ट की गयी थी. दोनों ही तस्वीरों में बायीं तरफ कार और एक आदमी को देखा जा सकता है जिससे पता चलता है कि दोनों एक हैं.

ब्लॉग लिखने वाले मुबस्सिर मुश्ताक़ ने कपिल मिश्रा का पोस्ट रीट्वीट करते हुए लिखा कि उन्होंने 22 जून, 2010 को यह तस्वीर खींची थी.

Have you no shame in sharing a doctored image? I clicked the original photo without the Indian flag on June 22, 2010. @SMHoaxSlayer @AltNews @boomlive_in @free_thinker #LalChowk #FakeNews #Fakeimage https://t.co/25FtKivTft

— مبشر مشتاق Mubasshir Mushtaq (@MubasshirM) August 15, 2020