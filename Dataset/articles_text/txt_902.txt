12 जून को चिनार कॉर्प्स इंडियन आर्मी के ऑफ़िशियल ट्विटर हैंडल @ChinarcorpsIA से फ़ायरिंग का एक वीडियो शेयर किया गया. ट्वीट में दावा किया गया कि यह वीडियो पाकिस्तान द्वारा जम्मू और कश्मीर के रामपुर सेक्टर में हाल ही में किए गए सीज़फायर उल्लंघन का है. ट्वीट अब डिलीट कर दिया गया है. (आर्काइव लिंक)

ANI ने भी इसी दावे के साथ वीडियो शेयर किया.

#WATCH J&K: Pakistan had initiated an unprovoked ceasefire violation along the LoC in Rampur Sector of District Baramulla by firing mortars, today morning. (Visuals deferred by unspecified time) pic.twitter.com/PSeFSLEuIB — ANI (@ANI) June 12, 2020

यही वीडियो मेनस्ट्रीम मीडिया और पब्लिक ब्रॉडकास्ट मीडिया संस्थानों ने भी शेयर किया. प्रसार भारती ने इसे पाकिस्तान द्वारा उरी में हाजीपीर सेक्टर, LoC में सीज़फायर उल्लंघन का बताकर शेयर किया.

Pakistan violates ceasefire in Hajipeer sector of LOC in Uri,

district Baramulla. Indian troops responding. No loss reported till now.Heavy shelling going on. pic.twitter.com/CcyPyDf1Q3 — Prasar Bharati News Services (@PBNS_India) June 12, 2020

DD न्यूज़ के ट्वीट में भी यही बात कही गई.

Pakistan violates ceasefire in Hajipeer sector of LOC in Uri,

district Baramulla.Indian troops responding. No loss reported till now.Heavy shelling going on. pic.twitter.com/KCAfnNN5Pd — DD NEWS SRINAGAR (@ddnewsSrinagar) June 12, 2020

मेनस्ट्रीम मीडिया संस्थानों टाइम्स नाउ (ब्रॉडकास्ट में 47 सेकेंड पर), रिपब्लिक (ब्रॉडकास्ट में 1:20 मिनट पर), ABP न्यूज़ और ज़ी न्यूज़ के WION न्यूज़ ने इसे उरी में सीज़फायर उल्लंघन का बताकर शेयर किया.

#Breaking | Pakistan violates ceasefire once again. Heavy shelling by Pak in the Uri sector. India Army is giving a befitting reply.#EXCLUSIVE visuals on TIMES NOW. Details by Mir Fareed. pic.twitter.com/ggkO9UNLuy — TIMES NOW (@TimesNow) June 12, 2020

Pakistan again violates ceasefire in Uri; woman killed, teenager injured in firing https://t.co/uVG9LAfLeM — Republic (@republic) June 12, 2020

पुराना वीडियो

वीडियो के एक फ़्रेम का स्क्रीनशॉट लेकर हमने गूगल पर रिवर्स इमेज सर्च किया जिसमें हमने पाया कि वीडियो को कई दावों के साथ कई लिंक्स पर शेयर किया गया है. सबसे पुराना लिंक जो हमें मिला वो 10 अक्टूबर 2019 का था. एक ट्विटर यूज़र ने लिखा, “आज़ाद कश्मीर(पाक अधिकृत कश्मीर) के अब्बासपुर इलाके में मुठभेड़ की लेटेस्ट रिपोर्ट.”

Clashes between India and Pakistan armies along LoC continue with brief pauses. Latest reports of clashes from Abbaspur area of Azad Kashmir (Pakistan-administered Kashmir). Reports of multiple civilian injuries on Pakistani side. pic.twitter.com/rT5DrKYYLg — FJ (@Natsecjeff) October 10, 2019

उसी दिन यूट्यूब पर यह वीडियो ‘आज़ाद कश्मीर में फ़ायरिंग’ के दावे के साथ शेयर किया गया था.

एक और यूज़र ने दिसंबर 2019 में बताया है कि ये वीडियो LoC के बगसर सेक्टर का है.

لائن آف کنٹرول آج کی صورتحال

باگسر سیکٹر سمنی پر ہونے والی جھڑپ

پاک فوج کے زبردست کاروائی انڈین آرمی کے پوسٹوں سے دھواں اٹھتا ہوا دیکھا جا سکتا ہے۔ #loC #kashmir #EhdEWafa #pakarmy #Endia #AzadMuslim @OfExposing @peaceforchange pic.twitter.com/FBiDR593jc — Syed Mohammad Umer Qadri (سید محمد عمر قادری) (@syedumershah313) December 23, 2019

एक यूट्यूब चैनल ने दावा किया है कि इस वीडियो में PoK के हाजीपीर सेक्टर में फ़ायरिंग होती दिखाई गई है.

हालांकि हम इस वीडियो की असल लोकेशन का पता नहीं लगा पाए हैं लेकिन यह साफ है कि ये पाकिस्तान द्वारा सीज़फायर की नई घटना का नहीं है, न ही रामपुर सेक्टर में, न उरी में. इससे पहले भी ऑल्ट न्यूज़ ने टाइम्स नाउ के एक ब्रॉडकास्ट पर फ़ैक्ट-चेक रिपोर्ट पब्लिश की थी जिसमें पुराने वीडियोज़ को लद्दाख़ की हालिया मुठभेड़ का बताया गया था.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.