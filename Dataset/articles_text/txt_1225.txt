सोशल मीडिया पर एक वीडियो काफ़ी वायरल हो रहा है जिसमें दिल्ली के इंद्रलोक मेट्रो स्टेशन इलाक़े की सड़क को नागरिकता संशोधन कानून (CAA) का विरोध करने वाले प्रदर्शनकारियों ने जाम किया हुआ है.

Inderlok metro station now हो रहा है इसे आप क्या बोलेंगी pic.twitter.com/zMXDJEwPdK — Neelesh Mishra (@Neelesh36003984) February 26, 2020

फ़ेसबुक पर कई यूज़र्स ने ये वीडियो शेयर करते हुए लोगों से ये रास्ता न लेने की रिक्वेस्ट कर रहे हैं.

फ़ैक्ट-चेक

DCP नॉर्थ दिल्ली ने इस वीडियो को ध्यान में लेते हुए ट्वीट कर के बताया कि ये वीडियो पुराना है. उनकी ट्वीट के अनुसार -“There is no gathering and the area is peaceful. Please do not pay attention to any rumours (अनुवाद – वहां कोई भीड़ इक्क्ठा नहीं हुई और माहौल भी शांत है. कृपया किसी अफ़वाह की ओर ध्यान न दें.)”

There is one video being circulated on social media regarding Inderlok. The video is an old video. There is no gathering and the area is peaceful. Please do not pay attention to any rumours. @DelhiPolice — DCP North Delhi (@DcpNorthDelhi) February 26, 2020

26 फ़रवरी को ऑल्ट न्यूज़ के एक रीडर ने नाम जाहिर न करने की शर्त पर वहां का वीडियो रिकॉर्ड कर के भेजा. वीडियो में कोई भी भीड़ नहीं दिखाई दे रही है.

वायरल वीडियो क्लिप और हमें भेजे गए वीडियो को ध्यान से देखने पर दोनों वीडियो में एक ही विज्ञापन का बोर्ड दिखाई देता है. दोनों वीडियो में LIC का बोर्ड तो एक ही दिखता है लेकिन दूसरा बोर्ड अलग है. इससे ये मालूम होता है कि वायरल वीडियो को हाल ही में रिकॉर्ड नहीं किया गया है.

ट्विटर पर शेयर की गई कुछ तस्वीरों से ये पता चलता है कि 20 दिसंबर, 2019 को इंद्रलोक मेट्रो स्टेशन के पास काफ़ी बड़ी संख्या में लोग इकट्ठा हुए थे.

#CAAProtest: Huge protest near Inderlok metro station in #Delhi, gates of metro station are being closed. #NBTonCAA pic.twitter.com/f69fmM9vvt — NBT Dilli (@NBTDilli) December 20, 2019

ये ध्यान देने लायक है कि शाहीन बाग़ से प्रेरित होकर महिलाओं ने मेट्रो स्टेशन के बाहर विरोध प्रदर्शन का आयोजन किया था. हालांकि, पुलिस के मुताबिक मेट्रो स्टेशन के पास कोई ऐसी भीड़ इकट्ठा नहीं हुई है जिसने रोड या मेट्रो को ब्लॉक किया हो.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.