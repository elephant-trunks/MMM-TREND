12 अगस्त को रेल मंत्री पीयूष गोयल ने सुरेश चव्हाणके को उनके मीडिया संगठन सुदर्शन न्यूज़ की 14वीं वर्षगांठ पर बधाई दी। गोयल ने लिखा, “मुझे विश्वास है कि आपका चैनल समाचारों के द्वारा समाज को सच से अवगत कराता रहेगा।”

दो महीने बाद, चव्हाणके ने एक प्रसारण चलाया, जिसमें उन्होंने दावा किया कि AIMIM प्रमुख असदुद्दीन ओवैसी, हिंदू समाज नेता कमलेश तिवारी की हत्या के बाद झूम कर ‘नाचे’। इसमें चव्हाणके ने ANI द्वारा अपलोड किए गए ओवैसी का एक वीडियो चलाया, जिसमें ओवैसी को पतंग (उनकी पार्टी का प्रतीक) उड़ाने का प्रदर्शन करते हुए देखा जा सकता है। इसे लखनऊ में 18 अक्टूबर को हुई तिवारी की हत्या से एक दिन पहले यानि 17 अक्टूबर को रिकॉर्ड किया गया था।

सुदर्शन न्यूज़ के प्रोग्रामिंग हेड, राजेश राणा ने ऑल्ट न्यूज़ को समझाया कि ‘भ्रम’ की वजह से यह गलतफहमी हुई थी। उन्होंने बताया, “ANI ने 18 अक्टूबर को वह वीडियो अपलोड किया था, इसलिए, हमने बताया कि उसी दिन वीडियो क्लिप को शूट किया गया था”। उल्लेखनीय है कि भले ही ANI ने 18 अक्टूबर को वीडियो अपलोड किया था, लेकिन उसके ट्वीट में स्पष्ट उल्लेख था कि यह कार्यक्रम पिछले दिन हुआ था।

संयोग देखिए कि इस चैनल की ऑल्ट न्यूज़ से हुई बातचीत के बावजूद, इसके तुरंत बाद, सुरेश चव्हाणके ने तिवारी की हत्या का, ओवैसी द्वारा ‘जश्न’ मनाने के ‘सबूत’ के रूप में ट्वीट भी किया। उनके स्पष्टीकरण में साझा किया गया वीडियो भी, समान नहीं था जिसे सुदर्शन न्यूज ने 20 अक्टूबर के प्रसारण में इस्तेमाल किया था।

इस गलत खबर के अलावा, चव्हाणके की लगभग घंटा भर लंबी रिपोर्ट, जिसमें उन्होंने दावा किया कि तिवारी की हत्या के जश्न में ओवैसी ने ‘नृत्य’ किया, कार्यक्रम में उनका लहज़ा लगातार अपमानजनक रहा। उन्होंने सुझाव दिया कि AIMIM नेता को सलाखों के पीछे बंद किया जाना चाहिए। चव्हाणके और उनके चैनल से परिचित लोग उनके द्वारा मुस्लिम समुदाय को बार-बार निशाना बनाने की बात से अनजान नहीं हैं।

इससे पहले, जून में विश्व पर्यावरण दिवस के अवसर पर, चव्हाणके ने भारत में मुसलमानों को और बढ़ने से रोकने के लिए देश में जनसंख्या नियंत्रण कानून लागू करने की मांग को लेकर दिल्ली के जंतर मंतर पर ‘जन संसद’ का आयोजन किया था। भाजपा सांसद गिरिराज सिंह के समर्थन से आयोजित इस रैली के हर तरफ से मुस्लिम विरोधी बयानबाजी हुई थी।

इस लेख में, सुदर्शन न्यूज़ द्वारा प्रसारित और इसके सीएमडी व प्रमुख संपादक, सुरेश चव्हाणके द्वारा प्रचारित गलत सूचनाओं के कई मामलों पर ध्यान केंद्रित किया गया है, जो अक्सर सांप्रदायिक होते हैं।

जुलाई 2018 में, सुदर्शन न्यूज़ ने एक रिपोर्ट प्रकाशित की थी जिसका दावा था कि उत्तर प्रदेश में एक मस्जिद द्वारा यूपी पुलिस के खिलाफ एक फरमान जारी किया गया था।

यह खबर झूठी निकली, ऑल्ट न्यूज़ ने इसकी पड़ताल की थी। किसी भी मस्जिद से कोई फरमान जारी नहीं किया गया था, बल्कि अनीस नाम के एक व्यक्ति ने पुलिस को धमकी दी थी क्योंकि वह अपने बेटे की मौत की जांच से असंतुष्ट था। सुदर्शन न्यूज़ की रिपोर्ट भ्रामक थी और बागपत पुलिस ने भी इसकी सच्चाई के बारे में बताया था। लेकिन, चव्हाणके अपने संगठन की तथ्यात्मक रूप से गलत रिपोर्ट पर अड़े रहे।

सुदर्शन न्यूज़ ने 1 जुलाई, 2019 के प्रसारण में एक वीडियो चलाया जिसमें हाथ में तलवार लिए लोग आरएसएस कार्यकर्ताओं को मारने के नारे लगाते हुए दिख रहे थे।

ऑल्ट न्यूज़ ने पाया कि इस वीडियो को एडिट किया गया था। बिहार के डेहरी में अयोजित मुहर्रम के जुलूस के वीडियो को RSS विरोधी नारों के साथ जोड़ा गया था।

सितंबर 2017 में, सुदर्शन न्यूज़ ने एक दिव्यांग व्यक्ति की तस्वीर पोस्ट करके दावा किया कि वह पुलिस द्वारा पकड़ा गया ‘रोहिंग्या अपराधी’ था।

सुरेश चव्हाणके ने यह लेख ट्वीट किया जो अभी भी उनकी टाइम लाइन पर उपलब्ध है।

पिछले साल SM Hoaxslayer ने रिपोर्ट की थी कि दिव्यांग बताए गए तस्वीर वाला व्यक्ति, वास्तव में एक कार्यकर्ता और बांग्लादेश के गणजागरण मंच के सदस्य थे। यह तस्वीर 2014 में आयोजित उस संगठन के विरोध प्रदर्शन की थी।

दिल्ली अल्पसंख्यक आयोग (DMC) ने मई 2018 में गलत रिपोर्ट प्रसारित करने के लिए सुदर्शन टीवी को नोटिस जारी किया था, जिसमें कथित तौर पर उत्तरी दिल्ली के बवाना क्षेत्र के कुछ स्थानीय लोगों को ‘रोहिंग्याओं’ और ‘बांग्लादेशियों’ के रूप में संदर्भित किया गया था।

आयोग ने चैनल को माफीनामा प्रसारित करने और भविष्य में ऐसी कोई रिपोर्ट प्रसारित नहीं करने का एक वचन-पत्र प्रस्तुत करने का आदेश भी दिया।

3 दिसंबर को बुलंदशहर जिले के सियाना तहसील में कथित अवैध गौ हत्या का विरोध कर रही भीड़ का पुलिस से टकराव के बाद एक पुलिस अधिकारी की हत्या कर दी गई। चव्हाणके ने ट्वीट करके यह सुझाव दिया कि यह हिंसा वहां हुए तब्लीगी इज्तेमा से जुड़ा हुआ था- “बुलंदशहर इज्तेमा के बवाल के बाद कई स्कूलों में बच्चे फँसे है, रो रहे है, लोग जंगल में है, घरों के दरवाज़े बंद कर के लोग सहमे हूए है- सुदर्शन से लाईव बातचीत में स्थानीय लोग।”।

बुलंदशहर पुलिस ने ट्विटर के माध्यम से स्पष्ट किया कि शहर को हिला देने वाली उस हिंसा का इज्तेमा की जुटान से कोई संबंध नहीं था। चव्हाणके के ट्वीट का जवाब देते हुए पुलिस ने गलत सूचना नहीं फैलाने की अपील की।

ऑल्ट न्यूज़ ने एक लेख में इस दावे की पड़ताल की थी।

सुदर्शन न्यूज़ ने 18 मई, 2014 के प्रसारण में दावा किया कि बॉलीवुड अभिनेता शाहरुख खान ने कहा कि वह पीएम मोदी के सत्ता में आने पर देश छोड़ देंगे।

खान ने कभी भी वह कथित बयान नहीं दिया, यह एक ट्वीट में बदलाव कर उन्हें गलत तरीके से ज़िम्मेदार ठहराया गया था। ऑल्ट न्यूज़ ने इस गलत खबर की पड़ताल की थी।

Good time to tell all fools who r talking of a tweet that I didn’t tweet, u suck as much as the grammar of that fake tweet & I’m being kind.

— Shah Rukh Khan (@iamsrk) May 18, 2014