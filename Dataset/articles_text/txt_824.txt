अमर उजाला ने 29 अगस्त के लखनऊ सिटी एडिशन में शहर की बदहाल सड़कों की बताकर 4 तस्वीरें छापी. इन तस्वीरों में एक व्यक्ति हेलमेट पहनकर अलग-अलग सड़कों पर गड्ढे में बैठकर और इसके आस-पास पोज़ देता हुआ दिखता है. अमर उजाला ने इन तस्वीरों को शहर के अलग-अलग इलाकों का बताया है. और लिखा है कि ये तस्वीरें उन्हें एक जागरुक पाठक ने भेजी है.

उत्तर प्रदेश कांग्रेस कमिटी सोशल मीडिया की वाइस चैयरपर्सन पंखुड़ी पाठक ने ऐसी ही दो तस्वीरें 28 अगस्त को उत्तर प्रदेश की बताकर शेयर की हैं. उन्होंने ये तस्वीरें शेयर करते हुए लिखा है, “गड्ढे में भी नियम का ख्याल है, अच्छे दिन वालों का बुरा हाल है. गड्ढा मुक्त उत्तरप्रदेश.” पंखुड़ी पाठक ने अपने फ़ेसबुक पेज से भी ये तस्वीरें इन्हीं दावों के साथ शेयर की हैं. (ट्वीट का आर्काइव लिंक)

इस ट्वीट के रिप्लाई में कुछ लोगों ने इंस्टाग्राम पर छत्तीसगढ़ का बताकर पोस्ट किये गए इसी तस्वीर का एक स्क्रीनशॉट शेयर कर रहे हैं. और बता रहे हैं कि ये कांग्रेस शासित छत्तीसगढ़ के बिलासपुर की तस्वीरें हैं.

This is from Bilaspur,Chhatishgarh and is ruled by Congress. pic.twitter.com/9dAkvHN8ar

— Chinese Raoul. (@Bawol_Gandhi) August 28, 2020