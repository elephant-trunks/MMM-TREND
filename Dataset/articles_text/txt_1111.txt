सोशल मीडिया पर एक वीडियो शेयर हो रहा है जिसमें गुस्साई भीड़ हेल्थ वर्कर्स का पीछा कर रही है. वीडियो में लोगों को पत्थर चलाते और गालियां बकते हुए देखा जा सकता है. इस वीडियो की पुष्टि के लिए ऑल्ट न्यूज़ को अपने ऑफ़िशियल एंड्रॉयड ऐप पर बहुत सारी रिक्वेस्ट्स मिली हैं. दावा किया जा रहा है कि ये घटना मध्य प्रदेश के इंदौर की है.

ट्विटर पर आज की ताज़ा खबर नाम के एक हैन्डल ने ये वीडियो शेयर किया है. आर्टिकल लिखे जाने तक इस वीडियो को 15 हज़ार बार देखा जा चुका है. (ट्वीट का आर्काइव लिंक)

This is Indore. There is something horrific with these guys. Now they are pelting stones on Doctors. pic.twitter.com/emwMiI2PCO

ऑल्ट न्यूज़ की छानबीन में पता चला कि ये वीडियो इंदौर का ही है. ये घटना इंदौर के टाटपट्टी बाखल इलाक़े में घटी थी. 1 अप्रैल को वीडियो ट्वीट करते हुए समाचार एजेंसी ‘ANI’ ने लिखा था, “इंदौर में टाटपट्टी बाखल के रहने वालों ने, कोरोना वायरस के मद्देनज़र स्क्रीनिंग करने गए हेल्थ वर्कर्स पर पत्थरबाज़ी की.

#WATCH Madhya Pradesh: Locals of Tatpatti Bakhal in Indore pelt stones at health workers who were there to screen people, in wake of #Coronavirus outbreak. A case has been registered. (Note-Abusive language) (1.04.2020) pic.twitter.com/vkfOwYrfxK

रिपोर्ट्स के मुताबिक़, इंदौर पुलिस ने हेल्थ वर्कर्स का पीछा करने और उनपर पत्थर फेंकने के आरोप में सात लोगों को गिरफ़्तार किया है. हेल्थ वर्कर्स की टीम कोरोना वायरस से संक्रमित एक व्यक्ति के संपर्क में आए लोगों का पता लगाने के लिए उस इलाक़े में पहुंची थी.

एक्रिडिटेड सोशल हेल्थ एक्टिविस्ट (ASHA या आशा) और ऑग्ज़िलरी नर्स मिडवाइफ (ANM या एएनएम) और डॉक्टर्स की 2 टीमें वहां पर पहुंची थीं. ये लोग उस इलाक़े में अपना काम कर रहे थे, तभी स्थानीय लोगों ने पत्थर फेंकना शुरू कर दिया. डॉक्टर्स के अनुसार, वो उस इलाक़े में पिछले 4 दिनों से एक संक्रमित व्यक्ति के संपर्क में आए लोगों की तलाश कर रहे थे.

#WATCH “We’d been working on screening of contacts for last 4 days.But what we saw y’day we’d not seen earlier.We sustained injuries but we have to do our job and will not be scared,” says Dr Zakiya Sayed who was pelted with stones by locals in Indore’s Tatpatti Bakhal area y’day pic.twitter.com/XxtS6hgkBl

— ANI (@ANI) April 2, 2020