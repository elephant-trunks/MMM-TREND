तारिक फ़तह, सोशल मीडिया में सक्रिय एक प्रमुख नाम हैं, जिन्हें 6 लाख से अधिक लोग ट्विटर पर फॉलो करते हैं। कई अवसरों पर ये पाकिस्तानी-कनाडाई लेखक सांप्रदायिक आधार पर, विशेष रूप से भारतीय मुसलमानों पर, निशाना साधने हुए गलत जानकारियां शेयर करते हुए पाए गए हैं। इससे भी अधिक चिंता की बात ये है कि भ्रामक सूचनाओं की सच्चाई बताए जाने के बावजूद फ़तह अपना ट्वीट डिलीट नहीं करते हैं। और तो और, हाल ही में उन्होंने कोशिश की कि उन्हें फॉलो करने वाले गुमराह ही रहें।

कुछ दिन पहले फ़तह ने बॉलीवुड गाने पर डांस करते बुर्का पहने लोगों का एक वीडियो ट्वीट किया था। उन्होंने इसके साथ सवाल किया – “क्या कोई पुष्टि कर सकता है कि ये वीडियो #ShaheenBagh में #CAA_NRCProtests का है या नहीं?” (अनुवाद) वीडियो में पर्याप्त संकेत हैं जो बताते हैं कि ये नागरिकता संशोधन अधिनियम (CAA) और राष्ट्रीय नागरिक रजिस्टर (NRC) के खिलाफ शाहीन बाग में चल रहे विरोध प्रदर्शन का नहीं है। इसमें दिख रही भीड़ दुल्हन के कपड़ो में सजी एक महिला के आसपास डांस कर रही है। देखने लायक बात ये है कि यही वीडियो, फ़तह ने तीन साल पहले भी ट्वीट किया था। और भी मज़ेदार बात ये है कि तीन साल पहले ये वीडियो फ़तह ने एक नहीं बल्याकि 2-2 बार ट्वीट किया था। जब उन्हें आगाह किया गया, तो फ़तह ने चुपचाप अगस्त 2017 का अपना ट्वीट डिलीट कर दिया। लेकिन, उससे पहले मई 2017 में ट्वीट किया गया ये वीडियो उन्होंने डिलीट नहीं किया।

तारिक फ़तह की ट्विटर टाइमलाइन इस तरह की भ्रामक सूचनाओं से भरी हुई है। इस आर्टिकल में हम आपको ऐसे और कई उदाहरण दिखायेंगे।

पिछले साल जून में, तारिक फ़तह ने एक तस्वीर ट्वीट की। फ़तह ने दावा किया कि तस्वीर में एक मदरसा शिक्षक अपने छात्रों से कह रहा है कि इस्लाम हिन्दू धर्म से श्रेष्ठ है। बाद में उन्होंने ये ट्वीट हटा लिया। लेकिन ट्हवीट के हटने से पहले बड़ी संख्या में इसे रीट्वीट कर दिया गया था।

फ़तह द्वारा ट्वीट की गई तस्वीर फोटोशॉप की गई थी। ANI सहित कई मीडिया संगठनों ने इसकी ओरिजिनल फ़ोटो पब्लिश की। इसमें मालूम पड़ रहा था कि ब्लैकबोर्ड पर संस्कृत में शब्द लिखे हुए थे। शिक्षक, छात्रों को इस भाषा के बारे में बता रहे थे। फ़तह के ट्वीट से कुछ दिन पहले ही, इस गलत सूचना को ऑल्ट न्यूज़ द्वारा खारिज किया गया था।

फ़तह ने दावा किया था कि एक व्यक्ति ने लड़की के सिर पर मारा, क्योंकि उसको लड़की का हिजाब पहने बिना साइकिल चलाना मंजूर नहीं था। (तारिक़ फ़तह का आर्काइव ट्वीट)

Man upset at seeing girls cycling without Hijab, slaps one on her head. Coming soon to a neighbourhood near you. https://t.co/dc8QUcpaaV

ऑल्ट न्यूज़ को तुर्की की कई खबरें मिलीं जिसमें बताया गया था कि वास्तव में उस आदमी ने 9 साल की एक बच्ची को पीटा था। लेकिन किसी भी खबर में हिजाब नहीं होने की वजह का उल्लेख नहीं किया गया था। तुर्की में यह घटना काफी चर्चित हुई थी क्यूंकि उस अपराधी को जेल से रिहा करके मानसिक इलाज के लिए भेज दिया गया था। 2017 के इस ट्वीट को तारिक़ ने अभी तक नहीं हटाया है जबकि उन्हें बताया गया था कि उनकी दी गई जानकारी ग़लत है।

साल 2019 में फ़तह ने एक वीडियो ट्वीट किया जिसमें बाइक सवार लोग हरे रंग के झंडे लहराते हुए दिखाई दे रहे थे। फ़तह ने दावा किया कि झंडे पाकिस्तान के थे और इन्हें तमिलनाडु में रमज़ान के दौरान लहराया जा रहा था। (तारिक़ फ़तह का आर्काइव ट्वीट)

Guess which community is waving Pakistan flags in India’s Tamilnadu state? Buddhists? Zoroastrians? Must be Jews. pic.twitter.com/ypeXYknY0o

असल में वो पाकिस्तानी नहीं बल्कि इस्लामी झंडे थे। ये झंडे भारतीय उप-महाद्वीप में मुस्लिम समुदाय द्वारा इस्तेमाल किए जाते हैं। तारिक़ फ़तह खुद मुस्लिम समुदाय से आते हैं और न जाने कितनी ही जगहों पर उन्होंने मुसलमानों के उत्थान की बात कही है। ऐसे में उनसे ये अपेक्षित है कि मुस्लिम समुदाय के धार्मिक झंडे और पाकिस्तान के राष्ट्रीय झंडे के बीच का अंतर उन्हें मालूम होना चाहिए था। ऑल्ट न्यूज़ की विस्तृत फैक्ट-चेक रिपोर्ट को यहां पढ़ा जा सकता है।

एक बार फिर तारिक़ फ़तह मुस्लिम समुदाय के धार्मिक झंडे और पाकिस्तान के झंडे में कन्फ्यूज़ हुए और ग़लत जानकारी ट्वीट की। साल 2019 में राजस्थान के विधानसभा चुनावों में कांग्रेस की जीत के बाद उन्होंने एक ट्वीट किया। ट्वीट में उन्होंने दावा किया कि राज्य में मुसलमानों ने पाकिस्तानी झंडे लहराकर कांग्रेस की जीत का जश्न मनाया। बाद में फ़तह ने यह ट्वीट हटा दिया, लेकिन इस ट्वीट को देखा जा सकता है क्यूंकि इसे आर्काइव कर लिया गया था।

वीडियो में दिख रहे झंडे वास्तव में ‘इंडियन यूनियन मुस्लिम लीग’ के थे, पाकिस्तान के नहीं। ऑल्ट न्यूज़ की फैक्ट-चेक रिपोर्ट यहां पढ़ी जा सकती है।

नागरिकता संशोधन अधिनियम (CAA) के विरोध प्रदर्शनों के दौरान फ़तह ने एक वीडियो को रीट्वीट किया था। इस वीडियो में एक बूढ़ा व्यक्ति दिखाई पड़ता है जिसने बस पर पत्थर फेंक कर मारा। पत्थर फ़ेंकने वाले व्यक्ति ने सफ़ेद रंग की टोपी पहनी हुई थी।

असल में ये वीडियो 2017 का है। यानी, संसद द्वारा दिसंबर 2019 में पारित CAA से इसका दूर-दूर तक कोई नाता नहीं है। फ़तह ने जो वीडियो शेयर किया वो मात्र 6 सेकंड का था। असल वीडियो लंबा है और उसमें कई लोगों को बस पर पत्थर फेंकते हुए देखा जा सकता है।

CAA और NRC के खिलाफ विरोध प्रदर्शनों के दौरान सोशल मीडिया पर कई तस्वीरें शेयर हुईं. इसमें एक तस्वीर ऐसी भी थी जिसमें कई लोग पथराव कर रहे थे. पथराव करने वाले इस झुण्ड में एक बुज़ुर्ग दिखाई देते हैं जिन्होंने सफ़ेद टोपी पहनी है। फ़तह ने यह तस्वीर इस कैप्शन के साथ कैप्शन के साथ ट्वीट की – “इस बीच भारत में कार्रवाई करता एक ‘शांतिप्रिय। “

Meanwhile #, in India a ‘peaceful’ in action. pic.twitter.com/cVNeOwTErX

गूगल पर इस तस्वीर को रिवर्स सर्च करने से पता चला कि यह काफ़ी पुरानी तस्वीर है। यही तस्वीर हमें 8 जनवरी, 2016 को सोशल मीडिया पर पोस्ट की हुई मिली। ट्विटर यूज़र का दावा था कि ये तस्वीर मालदा दंगों की है।

During Malda Riots..Very Peaceful Protestor Tries to Pacify Situation by Throwing a Stone @tathagata2 @bengaleebabu pic.twitter.com/mXtQrESTvM

फ़तह की फैलाई जाने वाली फ़ेक न्यूज़ की रेंज केवल मुसलमानों पर निशाना साधने तक सीमित नहीं है। ग़लत जानकारियों के बूते पर उन्होंने कांग्रेस पर भी निशाना साधा है। फ़तह ने एक वीडियो ट्वीट किया, जिसमें राहुल गांधी को यह कहते हुए सुना जाता है कि “महात्मा गांधी ने अहिंसा का विचार प्राचीन भारतीय दर्शन से, इस्लाम से लिया था” (अनुवाद) (तारिक़ फ़तेह का अर्काइव किया गया ट्वीट)।

India’s Rahul Gandhi claims Gandhi Ji picked up the idea of ‘non-violence’ not just from ancient Indian philosophy, but also Islam. He takes Vote-bank politics to a new low. pic.twitter.com/rn9Vcp4eKC

लेकिन असल में यह वीडियो छोटा किया गया था। असली वीडियो को देखने पर साफ़ मालूम चलता है कि कांग्रेस अध्यक्ष ने केवल इस्लाम ही नहीं बल्कि अन्य धर्मों का भी उल्लेख किया था – “… महात्मा गांधी ने अहिंसा का विचार प्राचीन भारतीय दर्शन से, इस्लाम से, ईसाई धर्म से, यहूदी धर्म से, हर महान धर्म से लिया था जिनमें यह स्पष्ट रूप से लिखा गया है कि हिंसा से किसी को कुछ हासिल करने में मदद नहीं मिलेगी।”

नीचे दिए गए वीडियो में 23:37वें मिनट से शुरू होने वाले राहुल गांधी के भाषण के प्रासंगिक हिस्से को देखा जा सकता है।

ऑल्ट न्यूज़ की फैक्ट-चेक रिपोर्ट यहां पढ़ें।

तारिक़ फ़तह ने नवंबर 2019 में एक ट्वीट किया था। इसमें एक बच्ची के बालों को पकड़कर एक महिला उसकी पिटाई करती दिख रही थी। महिला के हाथ में चप्पल जैसी चीज़ थी से उसकी पिटाई करती एक महिला का वीडियो नवंबर 2019 में तारिक फ़तह ने ट्वीट किया था। तारिक़ फ़तह ने कहा कि वीडियो पाकिस्तान का था और पाकिस्तान के पंजाबी परिवारों में ऐसी पिटाई सामान्य है।

ऑल्ट न्यूज़ ने पाया कि वह वीडियो पाकिस्तान का नहीं, बल्कि जम्मू-कश्मीर के कठुआ जिले के नागरी इलाके का है।

Posted by JK MEDIA on Saturday, 16 November 2019

Mother detained by Police who brutally thrashed her 5 years old daughter.

Follow Up : Horrible Viral Video of Nagri #Kathua

“प्रिय प्रियंका गांधी, ‘नौरोज़’ पिछले महीने मनाया गया था। आज मनाया जा रहा कश्मीरी नए साल का दिन ‘नवरेह’ है” (अनुवाद) – 6 अप्रैल को तारिक फ़तह ने यह ट्वीट करके कश्मीरी नए साल पर प्रियंका गांधी द्वारा दी गई बधाई के लिए उन्हें ट्रोल किया। (अर्काइव)।

Dear @PriyankaGandhi , ‘Nauroz’ was celebrated last month. The Kashmiri new year’s day being celebrated today is ‘Navreh’. https://t.co/DDEUMxUkkU

ऑल्ट न्यूज़ ने पाया कि नौरोज़ कश्मीरी नए साल के लिए शुभकामना का एक स्वीकार्य रूप है, जिसका इस्तेमाल ख़ुद कश्मीरी करते हैं। हमारी फैक्ट-चेक रिपोर्ट यहां पढ़ी जा सकती है।

फ़तह ने एक वीडियो ट्वीट करके आरोप लगाया कि कांग्रेस नेता नसीमुद्दीन सिद्दीकी कह रहे हैं, “वफादारी कुत्तों के लिए है। हम मुसलमान भारत के मालिक हैं; हमारी वफादारी इस्लाम के प्रति है।”

“Loyalty is for dogs.

We Muslims own India;

our loyalty is to Islam.”

Indian @INCIndia Congress leader Nasimuddin Siddiqui unashamedly rejects all Indian laws not in conformity with Islamic Sharia.https://t.co/gyQkT1AxSw

— Tarek Fatah (@TarekFatah) December 31, 2019