“ब्रेकिंग न्यूज़” के चक्कर में फिर एक बार फर्जी खबर दिखाई गई। ‘लाभ के पद’ मामले में दिल्ली हाईकोर्ट से आज फैसले की उम्मीद थी। सबसे पहले खबर पहुँचाने की होड़ में रिपब्लिक टीवी, इंडिया टुडे, आज तक, टाइम्स नाउ और इंडिया टीवी ने इसके बारे में गलत खबर की सूचना दी।

इंडिया टुडे ग्रुप की आज तक चैनल ने झूठी घोषणा कर दी कि दिल्ली हाईकोर्ट ने आप के 20 विधायकों को अयोग्य घोषित कर दिया है। आज तक के लाइव वीडियो में हास्यास्पद रूप से यह कहा गया कि अरविंद केजरीवाल को “बड़ा झटका” लगा और इस खबर पर चर्चा शुरू कर दी गई। एंकर ने लाइव वीडियो में बाद में जाना कि असली खबर कुछ और है।

आज तक की अंजना ओम कश्यप ने नीचे वीडियो में कहना शुरू किया, “आप के 20 विधायक अयोग्य करार दे दिए गए हैं। हाईकोर्ट की तरफ से बड़ी खबर सबसे पहले आज तक पर, दिल्ली हाईकोर्ट का बड़ा फैसला जिसमें आम आदमी पार्टी के 20 विधायकों को कोई राहत नहीं दी गई है। उनकी याचिकायें ख़ारिज कर दी गयी है।”

इस खबर में एक हास्यास्पद मोड़ तब आया जब चैनल को एहसास हुआ कि दिल्ली हाईकोर्ट ने ठीक इसके विपरीत फैसला सुनाया है और उन्होंने जल्दबाजी में जो भी जानकारी दी थी वो गलत थी। एंकर ने यह कहते हुए स्पस्ट किया, “दरअसल यह खबर अब पूरी तरह से पलट गयी है, ये बहुत बड़ी रहत मिल गयी है आम आदमी पार्टी के 20 विधायकों को और इसकी वजह से जो पहले खबर थी वो गलत साबित हुई है आज तक पे खबर जो हमने पहले आपको दिखाई थी। माफी के साथ दरअसल कोर्ट से बहार फैसला आते-आते वो बदल गया है।”

आज तक ग्रुप की चैनल इंडिया टुडे ने भी इस झूठी खबर को 2.24 बजे ट्वीट किया।

“आप के विधायकों को अयोग्य घोषित किया “अरविंद केजरीवाल के लिए बड़ा झटका”, रिपब्लिक टीवी ने यह ट्वीट किया जबकि वास्तव में दिल्ली हाईकोर्ट ने 20 आम आदमी पार्टी के विधायकों को राहत दी थी।

Times Now ने भी इसी तरह खबर चलाई थी कि ‘आप के 20 विधायकों को कोई राहत नहीं’

इंडिया टीवी ने भी ट्वीट किया था कि दिल्ली हाईकोर्ट ने आप के 20 विधायकों को अयोग्य करार दिया है

“ब्रेकिंग न्यूज़” के दौर में आज-कल तथ्य-जाँच की कोई जगह नहीं है। यह पहली बार नहीं है कि समाचार चैनलों ने जल्दबाजी में ऐसी शर्मनाक गलती की है जो सबसे पहले समाचार देने की होड़ में अक्सर होती है। कुछ महीने पहले भारतीय मीडिया के कुछ हिस्सों ने लालू यादव को दोषी ठहराए जाने से पहले ही बरी कर दिया था, और हाल ही में भी श्रीदेवी की शव-परीक्षा की रिपोर्ट आने से पहले ही उसका परिणाम घोषित कर दिया गया था।

आइये देखते हैं इस विषय में किसने कब क्या कहा:

2.23pm: कपिल मिश्रा ने ट्वीट किया कि दिल्ली हाईकोर्ट ने आप के 20 विधायकों को अयोग्य घोषित किया।

2.24pm: आज तक की अंजना ओम कश्यप ने भी यही ट्वीट किया, आज तक ने भी झूठी खबर फैला दी।

2:24 pm: इंडिया टुडे ने गलत खबर ट्वीट किया

2.25 pm: रिपब्लिक टीवी ने गलत खबर ट्वीट किया

2.28 pm: ANI ने दिल्ली हाईकोर्ट के फैसले की खबर प्रसारित की

Delhi High Court sets aside the ECI recommendations to disqualify the 20 AAP MLAs in connection to the office of profit. pic.twitter.com/ujt903V7E5

अगले पांच मिनट के अंदर ही यह गलत खबर फैलने लगी, भाजपा और कांग्रेस दोनों के नेताओं ने इस बारे में ट्वीट कर आनंद लेना शुरू कर दिया।

Good that 20 AAP MLA are disqualified on charges of corruption!

Delhi Govt itself,admitted before Election Commission that a huge amount was spent on office, furniture, transportation&perks for these Parliamentary Secretaries similar to Ministers!

Isn’t it a form of corruption?

— Ajay Maken (@ajaymaken) March 23, 2018