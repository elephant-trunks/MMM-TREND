“मधु ने 1 किलो चावल चुराया। उबैद, हुसैन और अब्दुल करीम की भीड़ ने इस गरीब आदिवासी पुरुष को पीट-पीटकर मार डाला…।” केरल में हाल ही में हुई पीट-पीटकर मारने की घटना के लिए वीरेंद्र सहवाग ने “भीड़” और इस घटना में मृतक व्यक्ति का नाम बताते हुए ट्वीट किया। मानसिक रूप से कमजोर आदिवासी व्यक्ति को चावल की एक थैली के लिए पीट-पीटकर मारने की घटना ने पूरे देश को झकझोर दिया। स्थानीय दुकान से सामान चुराने के संदेह पर भीड़ द्वारा क्रूरतापूर्वक पीटे गए, 30 वर्षीय मधु ने अस्पताल जाते हुए दम तोड़ दिया। हालांकि इस हत्या की व्यापक रूप से भर्त्सना सभी तबकों द्वारा की गई है लेकिन जानी-पहचानी संदिग्ध वेबसाइट शंखनाद ने इस मौके का फायदा उठाकर इसे सांप्रदायिक रंग दे दिया। हम भीड़ के बारे में क्या जानते हैं? क्या इसमें केवल वे तीन लोग ही थे जिनका नाम सहवाग ने दिया है?

रिपोर्ट के अनुसार पुलिस ने सेल्फी लेने वाले व्यक्ति, उबैद सहित 10 लोगों को गिरफ्तार किया है। समाचार की खबरों में जिन सात लोगों के नाम बताए गए हैं, उनमें हुसैन मुहम्मद, मनु दामोदरन, अब्दुल रहमान, अब्दुल लतीफ, अब्दुल करीम, एपी उमर और माथचन जोसफ शामिल हैं।

एनडीटीवी की केरल ब्यूरो प्रमुख, स्नेहा कोशी ने गिरफ्तार लोगों की एक लंबी सूची पेश की है।

It's is a crime to name accused from only one religion . Here is the name of all arrested. Aneesh, Hussain, Shamshudeen, Radhakrishnan, AbuBakkr, Jaijimon, Ubaid, Najeeb, Abdul Kareem, Harish, Biju, Muneer, Sateesh! Do you have the courage to put out all names, @virendersehwag ? https://t.co/C3jB3QVGHR

— Sneha Koshy (@SnehaMKoshy) February 24, 2018