केंद्र सरकार द्वारा लाये गए कृषि बिल के बाद चालू हुए प्रदर्शनों का हाल ये रहा कि 26 जनवरी 2021 को राष्ट्रीय राजधानी में आयोजित ट्रैक्टर रैली के दौरान कुछ प्रदर्शनकारियों ने अपने रास्ते बदल लिए और वो लाल किला जा पहुंचे. इस पूरे मसले के दौरान हुई हिंसा और तोड़फोड़ के बाद कई ऐसी अफ़वाहें भी फैलाई जाने लगीं कि प्रदर्शनकारियों ने लाल किला से भारतीय राष्ट्रीय ध्वज को हटाकर वहां खालिस्तान के समर्थन वाले और सिख धर्म से जुड़े झंडे लगा दिए.

इसी क्रम में अब एक वीडियो शेयर किया जा रहा है जिसमें कई सिख पुरुष दिख रहे हैं. इसमें दिख रहा है कि ये लोग खालिस्तान के झंडे के साथ खड़े हैं और भारतीय राष्ट्रीय ध्वज को पैरों से कुचल रहे हैं. वीडियो में दिख रही इस करतूत को गणतंत्र दिवस पर हुई ट्रैक्टर परेड से जोड़ा जा रहा है.

ऐक्टर कंगना रनौत ने भी इस वीडियो को शेयर किया और लाखों लोगों तक पहुंचाया.

The problem is we still think we need to enlighten them about what they supporting as if it will transform him. Of course they know what they doing. Danke ki chot pe they hoisted Khalistan flag on Red Fort, truth is it’s jungle Raj jiski lathi uski bhains and they had the lathi. https://t.co/TpE3AJlJTE

— Kangana Ranaut (@KanganaTeam) January 27, 2021