‘द कश्मीर फ़ाइल्स’ फ़िल्म के रिलीज़ होने के बाद से सोशल मीडिया पर फ़िल्म को लेकर कई तरह के दावे किये गए. हाल में प्रधानमंत्री मोदी के साथ इस फ़िल्म के डायरेक्टर विवेक अग्निहोत्री की एक तस्वीर वायरल है. तस्वीर पर लिखा है, “THE KASHMIR FILES 200 करोड़ का सारा फंड प्रधानमंत्री कोष में दान किया प्रधानमंत्री राहत कोष में कश्मीर फाइलों का पूरा संग्रह 200 करोड़ दान करने पर विवेक अग्निहोत्री को नमन”.

बता दें कि द कश्मीर फ़ाइल्स फ़िल्म की अब तक की कमाई लगभग 250 करोड़ है.

ये तस्वीर शेयर करते हुए दावा किया जा रहा है कि विवेक अग्निहोत्री ने 200 करोड़ का चेक प्रधानमंत्री राहत कोष के लिए पीएम मोदी को सौंपा. ट्विटर हैन्डल ‘@PNRai1’ ने ये तस्वीर इसी दावे के साथ ट्वीट की. (ट्वीट का आर्काइव लिंक)

ट्विटर पर ये तस्वीर इसी दावे के साथ वायरल है.

This slideshow requires JavaScript.

फ़ेसबुक पर भी ये तस्वीर वायरल है.

ऑल्ट न्यूज़ आपको इस तस्वीर और इसके साथ शेयर किये गए दावे की असलियत बारी-बारी से बताएगा.

तस्वीर

गूगल रिवर्स इमेज सर्च करने पर ऑल्ट न्यूज़ को ये तस्वीर 13 मार्च 2022 के दैनिक जागरण की इंग्लिश वेबसाइट की रिपोर्ट में मिली. आर्टिकल के मुताबिक, 12 मार्च को विवेक रंजन अग्निहोत्री, उनकी पत्नी पल्लवी जोशी और फ़िल्म निर्माता अभिषेक अग्रवाल ने प्रधानमंत्री मोदी से मुलाकात की थी. इस दौरान, प्रधानमंत्री मोदी ने फ़िल्म को लेकर टीम की तारीफ भी की थी.

फ़िल्म निर्माता अभिषेक अग्रवाल ने 12 मार्च को पीएम मोदी के साथ की कुछ और तस्वीरें भी ट्वीट की थीं. विवेक अग्निहोत्री ने अभिषेक अग्रवाल के ट्वीट को कोट ट्वीट किया था.

I am so glad for you @AbhishekOfficl you have shown the courage to produce the most challenging truth of Bharat. #TheKashmirFiles screenings in USA proved the changing mood of the world in the leadership of @narendramodi https://t.co/uraoaYR9L9

क्या विवेक अग्निहोत्री ने 200 करोड़ रुपये PM राहत कोष में दान किये?

सर्च करने पर ऑल्ट न्यूज़ को ऐसी कोई रिपोर्ट नहीं मिली जिसमें विवेक अग्निहोत्री द्वारा 200 करोड़ रुपये प्रधानमंत्री राहत कोष में दान देने की बात बताई गई हो. अगर विवेक अग्निहोत्री ने कोई रकम दान की होती तो इसकी ख़बर मीडिया में ज़रूर होती.

1 अप्रैल 2022 की पत्रिका की रिपोर्ट में विवेक अग्निहोत्री और पल्लवी जोशी के इंटरव्यू के बारे में बताया गया है. खबर के मुताबिक, विवेक अग्निहोत्री से फ़िल्म की कमाई के पैसे डोनेट करने को लेकर सवाल पूछा गया था. इसपर जवाब देते हुए पल्लवी जोशी ने इस सवाल को बेतुका बताते हुए कहा कि फ़िल्म के 4 प्रोड्यूसर्स हैं और जो प्रोड्यूसर्स पैसे कमाते हैं उन्हें अपने आने वाले प्रोजेक्ट्स में लगा देते हैं.

मध्य प्रदेश के एक IAS अधिकारी नियाज़ खान ने ट्वीट करते हुए विवेक अग्निहोत्री से कश्मीरी पंडितों के परिवारों को दान देने के लिए कहा था. इस पर जवाब देते हुए विवेक अग्निहोत्री ने भोपाल में नियाज़ से मिलकर इस मुद्दे पर बात करने की बात कही थी. साथ ही नियाज़ से कहा था कि आप अपनी किताबों की बिक्री से मिलने वाली रॉयल्टी और बतौर आईएएस कैसे मदद कर सकते हैं.

Sir Niyaz Khaan Sahab, Bhopal aa raha hoon 25th ko. Please give an appointment so we can meet and exchange ideas how we can help and how you can help with the royalty of your books and your power as an IAS officer. https://t.co/9P3oif8nfL

— Vivek Ranjan Agnihotri (@vivekagnihotri) March 20, 2022