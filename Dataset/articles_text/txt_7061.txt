Fact Check: വയനാട്ടിൽ SFI പ്രവർത്തകർ ഭീകരപ്രവർത്തനം നടത്തിയെന്ന്  ഇപി ജയരാജൻ പറഞ്ഞോ - വാസ്തവമറിയാം   - Fact Check: Did EP Jayarajan mentioned bombs, terrorism while condemning SFI? - Malayalam News
Malayalam India Today Business Today BT Bazaar Aaj Tak Lallantop GNTTV Reader’s Digest Northeast Sports Tak Crime Tak Astro Tak Gaming       Harper's Bazaar Brides Today Cosmopolitan Ishq FM Aaj Tak Campus Kisan Tak        Sign In
Sign In
ഹോം
കേരളം
ഇന്ത്യ
ഇന്ത്യ
और पढ़ें »
ലോക്സഭാ തിരെഞ്ഞെടുപ്പ് 2024
ലോകം
സിനിമ
സ്പോർട്സ്
ലൈഫ്‌സ്റ്റൈല്‍
ഫാക്ട് ചെക്ക്
ബിസിനസ്
ഫോട്ടോ ഗാലറി
വീഡിയോ
വിനോദം
ടെക്
ഓട്ടോ
വിഷ്വൽ സ്റ്റോറി
ഇന്ത്യാ ടുഡേ സ്പെഷ്യൽ
ക്രൈം
വെെറൽ
പ്രവാസി
അഭിപ്രായം
സ്ത്രീ
വിദ്യാഭ്യാസം
ആരോഗ്യം
യാത്രാ
ജാതകം
ജ്യോതിഷം
ശാസ്ത്രം
ജില്ലാ വാർത്തകൾ
X
NOTIFICATIONS
25th Dec
Speak Now  Listening...  Didn't get that.  Please Try Again                             മലയാളം വാർത്ത ഫാക്റ്റ് ചെക്ക്          Feedback   Fact Check: വയനാട്ടിൽ SFI പ്രവർത്തകർ ഭീകരപ്രവർത്തനം നടത്തിയെന്ന്  ഇപി ജയരാജൻ പറഞ്ഞോ - വാസ്തവമറിയാം    മുഖ്യമന്ത്രി പിണറായി വിജയനെതിരെ വിമാനത്തിൽ വെച്ച് യൂത്ത് കോൺഗ്രസ് പ്രവർത്തകർ നടത്തിയ പ്രതിഷേധത്തെ അപലപിക്കവേ ജയരാജൻ പറഞ്ഞ വാക്കുകളാണിത്.        This footage is edited, AFWA found out.           Bechu S   Thiruvananthapuram, 27 Jun 2022, (Updated 27 Jun 2022, 7:41 PM IST)                                              Follow us:
ബഫർസോൺ വിഷയത്തിൽ ഇടപെടുന്നില്ല എന്നാരോപിച്ച് വയനാട് എംപി രാഹുൽ ഗാന്ധിയുടെ ഓഫീസ് എസ്എഫ്ഐ പ്രവർത്തകർ അടിച്ചു തകർത്തിരുന്നു. ഓഫീസിലേക്ക് തള്ളിക്കയറിയ പ്രവർത്തകർ ജനലുകൾ വഴി അകത്തു കടക്കുകയും ഓഫീസ് ജീവനക്കാരെ മർദ്ദിക്കുകയും ചെയ്യുകയായിരുന്നു എന്നാണ് റിപ്പോർട്ടുകൾ.
വിദ്യാർത്ഥി സംഘടനയ്ക്കെതിരെ വലിയ പ്രതിഷേധത്തിനാണ് ഈ സംഭവം ഇടയാക്കിയത്. കോൺഗ്രസ് ദേശീയ തലത്തിൽ വിഷയം ചർച്ച ആക്കിയപ്പോൾ സിപിഎം നേതൃത്വവും എസ്എഫ്ഐയെ തള്ളി രംഗത്തെത്തിയിരുന്നു. അക്രമത്തിന്റെ വീഡിയോകളോടൊപ്പം രാഷ്ട്രീയനേതാക്കൾ നടത്തിയ പ്രതികരണങ്ങളും സമൂഹ മാധ്യമങ്ങളിൽ പ്രചരിക്കുന്നുണ്ട്. ഇക്കൂട്ടത്തിൽ എൽഡിഎഫ് കൺവീനർ ഇപി ജയരാജന്റെ പ്രതികരണം എന്ന പേരിൽ ഒരു വീഡിയോയുമുണ്ട്. ഭീകരസംഘടനകൾ നടത്തുന്നതുപോലെയുള്ള പ്രവർത്തിയാണ് രാഹുൽഗാന്ധിയുടെ ഓഫീസ് അക്രമിച്ചതിലൂടെ എസ്എഫ്ഐ നടത്തിയതെന്ന് ഇ പി ജയരാജൻ പറയുന്നതാണ് ഇതിന്റെ ഉള്ളടക്കം. തുടർന്ന്, നാളെ അവർ ബോംബ് ഉണ്ടാക്കുകയും ഉപയോഗിക്കുകയും ചെയ്യുമെന്നും, ജനാധിപത്യപരമായ സമരങ്ങളിൽ ക്ലച്ചു പിടിക്കാത്തതിനാൽ ഭീകര പ്രവർത്തനത്തിലേക്കാണ് ഇവർ നീങ്ങുന്നതെന്നും ജയരാജൻ വീഡിയോയിൽ പറയുന്നത് കേൾക്കാം. "ചിറ്റപ്പൻ പറയുന്നതിനോട് നിങ്ങൾ യോജിക്കുന്നുണ്ടോ?," എന്ന തലക്കെട്ടോടെയാണ് ഈ വീഡിയോ ഫേസ്ബുക്കിൽ പ്രചരിക്കുന്നത്.
ഇന്ത്യാ ടുഡേ ആന്റി ഫേക്ക് ന്യൂസ്‌ വാർ റൂം (AFWA) നടത്തിയ അന്വേഷണത്തിൽ വാദം തെറ്റിദ്ധരിപ്പിക്കുന്നതാണെന്ന് കണ്ടെത്തി. ഈ പ്രതികരണം ഇപി ജയരാജൻ എസ്എഫ്ഐ പ്രവർത്തകർക്കെതിരെ നടത്തിയതല്ല. മുഖ്യമന്ത്രി പിണറായി വിജയനെതിരെ വിമാനത്തിൽ വെച്ച് യൂത്ത് കോൺഗ്രസ് പ്രവർത്തകർ നടത്തിയ പ്രതിഷേധത്തെ അപലപിക്കവേ ജയരാജൻ പറഞ്ഞ വാക്കുകളാണിത്.
AFWA അന്വേഷണം
മുഖ്യമന്ത്രി പിണറായി വിജയൻ, പാർട്ടി ജനറൽ സെക്രട്ടറി സീതാറാം യെച്ചൂരി, എൽഡിഎഫ് കൺവീനർ ഇപി ജയരാജൻ തുടങ്ങിയ സിപിഎം നേതാക്കൾ എസ്എഫ്ഐയെ വിഷയത്തിൽ തള്ളിപ്പറഞ്ഞിരുന്നു.
എങ്കിലും എൽഡിഎഫ് കൺവീനർ നടത്തിയ പ്രസ്താവന ഞങ്ങൾ പരിശോധിച്ചു. അദ്ദേഹത്തിന്റെ  പ്രതികരണം യൂട്യൂബിൽ ലഭ്യമാണ്. വയനാട് എംപി രാഹുൽ ഗാന്ധിയുടെ ഓഫീസിലേക്ക് നിലവിൽ മാർച്ച് നടത്തേണ്ട ആവശ്യമുണ്ടായിരുന്നില്ല എന്നാണ് ഇപി ജയരാജൻ പറഞ്ഞത്. രാഹുൽ ഗാന്ധിയെ എൻഫോഴ്‌സ്‌മെന്റ് ഡയറക്റ്ററേറ്റ്  വേട്ടയാടുന്നതിൽ പ്രതിഷേധിച്ച് ഡൽഹിയിൽ ശക്തമായ പ്രതിഷേധങ്ങൾ നടക്കുകയാണ്. ഇ.ഡിയെ  ഉപയോഗിച്ചുകൊണ്ട് രാഷ്ട്രീയ എതിരാളികളെ നേരിടുന്ന രീതിക്കെതിരെ സിപിഎം നിലപാട് എടുക്കുമ്പോൾ അധികാരദുർവിനിയോഗം ആയി തോന്നാവുന്ന ചെയ്തികളിൽ ഏർപ്പെടാൻ പാടില്ലെന്നും വിഷയത്തിൽ പ്രതികരിക്കവെ ജയരാജൻ പറയുന്നുണ്ട്. "രാഹുല്‍ ഗാന്ധിയുടെ ഓഫീസിലേക്ക് മാര്‍ച്ച് നടത്തിയത് തെറ്റ്: ഇ.പി. ജയരാജൻ," എന്ന തലക്കെട്ടോടെ മനോരമ ന്യൂസ് ജൂൺ 24ന് യൂട്യൂബിൽ ഈ വാർത്ത നൽകിയിരിക്കുന്നത് ചുവടെ കാണാം.Advertisement
ഭീകപ്രവർത്തനമായോ ബോംബ് നിർമ്മാണവുമായോ ബന്ധപ്പെട്ട യാതൊരു പ്രയോഗങ്ങളും ഇവിടെ വിദ്യാർത്ഥികൾക്കെതിരെ ഇപി നടത്തിയിരുന്നില്ല. ജയരാജന്റെ വിഷയത്തിലെ മറ്റ് പ്രതികരണങ്ങളും കണ്ടെത്താനായില്ല. മീഡിയ വൺ യൂട്യൂബ് ചാനലും സമാനമായ പ്രതികരണമാണ് ഇപിയുടെതായി കൊടുത്തിരുന്നത്.
'ജനാധിപത്യപരമായ സമരം ക്ലച്ചു പിടിക്കുന്നില്ല അതുകൊണ്ട് ഭീകര പ്രവർത്തനത്തിലേക്ക് നീങ്ങുന്നു' എന്ന് വൈറൽ വീഡിയോയുടെ അവസാനഭാഗത്ത് ഇപി പറയുന്നുണ്ട്. ഈ വാചകങ്ങൾ ഗൂഗിളിൽ തിരഞ്ഞപ്പോൾ ചില മാധ്യമ റിപ്പോർട്ടുകൾ ലഭ്യമായി. "മുഖ്യമന്ത്രിയെ ആക്രമിക്കാൻ കുടിപ്പിച്ച് കയറ്റിവിട്ടു; നടന്നത് ഭീകരപ്രവർത്തനം: ഇപി," എന്ന തലക്കെട്ടോടെ മലയാള മനോരമ ജൂൺ 13ന് നൽകിയിരുന്ന റിപ്പോർട്ടാണ് ആദ്യം ലഭ്യമായത്. മുഖ്യമന്ത്രിക്കെതിരെ വിമാനത്തിനുള്ളിൽവെച്ച് യൂത്ത് കോൺഗ്രസ് പ്രവർത്തകർ നടത്തിയ പ്രതിഷേധത്തെപ്പറ്റി പ്രതികരിക്കുകയായിരുന്നു ഇപി ജയരാജൻ.
റിപ്പോർട്ടിന്റെ അവസാനഭാഗത്ത് ഇങ്ങനെ പറയുന്നുണ്ട്: "ഇന്ത്യയുടെ ചരിത്രത്തിൽ ഭീകരവാദികൾ മാത്രമേ ഇങ്ങനെ ചെയ്തിട്ടുള്ളൂ. പൊലീസിനെ കബളിപ്പിച്ച് വിമാനത്തിൽ കയറിയത് ഭീകരപ്രവർത്തനമാണ്. നാളെ ഇവർ ബോംബെറിയും. ജനാധിപത്യ സമരം ക്ലച്ച് പിടിക്കുന്നില്ല. അതാണ് കോൺഗ്രസ് അക്രമം നടത്തുന്നതെന്നും ഇ.പി.ജയരാജൻ പറഞ്ഞു."
ഈ വരികൾക്ക് പ്രചരിക്കുന്ന വീഡിയോയിലെ പ്രതികരണവുമായി സാമ്യമുണ്ടായിരുന്നു. തുടർന്നുള്ള തിരച്ചിലിൽ ജൂൺ 13ന് തന്നെ മനോരമ ന്യൂസ് തങ്ങളുടെ യൂട്യൂബ് ചാനലിൽ നൽകിയിരുന്ന ഒരു വീഡിയോ കണ്ടെത്തി. "‘പ്രതിഷേധിച്ചവരെ ചുംബിക്കണോ? നടന്നത് ഭീകരപ്രവര്‍ത്തനം’; ന്യായീകരിച്ച് ഇ.പി.ജയരാജന്‍," എന്ന തലക്കെട്ടോടെയാണ് ഈ വീഡിയോ നൽകിയിരുന്നത്.
ഇവിടെയും വിമാനത്തിനുള്ളിൽ മുഖ്യമന്ത്രിക്കെതിരെ ഉണ്ടായ പ്രതിഷേധത്തിനെതിരെയുള്ള പ്രതികരണമായിരുന്നു ഇപിയുടേത്. വീഡിയോ കണ്ടുകഴിഞ്ഞപ്പോൾ ഇപ്പോൾ പ്രചരിക്കുന്ന വീഡിയോ തന്നെയാണ് ഇതെന്ന് ഉറപ്പിക്കാനായി. എൽഡിഎഫ് കൺവീനറുടെ വാക്കുകളും ഉപയോഗിച്ചിരുന്ന കസേരയും വൈറൽ വീഡിയോയിൽ ഉള്ളതുതന്നെ ആയിരുന്നു.
ഇതിൽനിന്ന് വയനാട് എംപി രാഹുൽ ഗാന്ധിയുടെ ഓഫീസിലേക്ക് അക്രമാസക്തമായി മാർച്ച് നടത്തിയ എസ്എഫ്ഐ പ്രവർത്തകർക്കെതിരെ ഇപി ജയരാജൻ നടത്തിയ പ്രതികരണം എന്ന നിലയിൽ പ്രചരിക്കുന്നത് യഥാർത്ഥത്തിൽ മുഖ്യമന്ത്രി പിണറായി വിജയനെതിരെ വിമാനത്തിനുള്ളിൽ യൂത്ത് കോൺഗ്രസ് പ്രവർത്തകർ നടത്തിയ പ്രതിഷേധത്തെപ്പറ്റിയുള്ള  അദ്ദേഹത്തിന്റെ പ്രസ്താവനയാണ് ഉറപ്പിക്കാനായി.
ഫാക്ട് ചെക്ക്                                           വാദം വയനാട് എംപി രാഹുൽ ഗാന്ധിയുടെ ഓഫീസിലേക്ക് അക്രമാസക്തമായി മാർച്ച് നടത്തിയ എസ്എഫ്ഐ പ്രവർത്തകർ നടത്തിയത് ഭീകരപ്രവർത്തനം ആണെന്ന് എൽഡിഎഫ് കൺവീനർ ഇപി ജയരാജൻ പറയുന്ന വീഡിയോ.     നിഗമനം ഈ വീഡിയോ കൃതൃമമായി സൃഷ്ടിച്ചതാണ്. മുഖ്യമന്ത്രി പിണറായി വിജയനെതിരെ യൂത്ത് കോൺഗ്രസ് പ്രവർത്തകർ വിമാനത്തിനുള്ളിൽ വച്ച് നടത്തിയ പ്രതിഷേധത്തെപ്പറ്റി ജയരാജൻ നടത്തിയ പരാമർശമാണിത്.         കാക്കകളുടെ എണ്ണം കളവിന്റെ തീവ്രത സൂചിപ്പിക്കുന്നു    ഒരു കാക്ക : അർദ്ധ സത്യം  രണ്ട് കാക്കകൾ : ഏറിയപങ്കും അസത്യം  മൂന്ന് കാക്കകൾ : തികച്ചും അസത്യം
വസ്തുതാ  പരിശോധനക്കായി ഞങ്ങളെ ബന്ധപ്പെടാൻ ആഗ്രഹിക്കുന്നുവോ? സത്യം അറിയാൻ, ഞങ്ങളുടെ 73 7000 7000 എന്ന നമ്പറിലേക്ക് അയയ്ക്കുക.ഞങ്ങളുടെ factcheck@intoday.com  എന്ന ഇ-മെയിൽ ഐഡിയിലേക്കും  അയക്കാം
TAGS: ഇപി ജയരാജൻ EP Jayarajan SFI wayanad rahul gandhi CPM          Advertisement         ഏറ്റവും പുതിയത്‌      Advertisement
PUBLICATIONS
India Today
Business Today
India Today-Hindi
TIME
TELEVISION
India Today TV
Aaj Tak
Good News Today
EVENTS
Agenda AajTak
India Today Conclave
Sahitya AajTak
RADIO
Ishq FM
AajTak Radio
GAMING
India Today Gaming
World Esports Cup
USEFUL LINKS
Sitemap
News
Privacy Policy
PRINTING
Thomson Press
WELFARE
Care Today
DISTRIBUTION
Rate Card
SYNDICATIONS
Headlines Today
WEBSITES
India Today
India Today NE
Business Today
DailyO
AajTak
Lallantop
Bangla
GNTTV
iChowk
Reader’s Digest
Cosmopolitan
Harpers's Bazaar
Brides Today
EDUCATION
Vasant Valley
Best Colleges
Best Universities
Follow Us On:
ABOUT US
CONTACT US
TERMS AND CONDITIONS
ARCHIVES
Copyright © 2025 Living Media India Limited. For reprint rights: Syndications Today