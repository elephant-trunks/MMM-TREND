देश में कोरोना मरीज़ों की संख्या 32 लाख के पार पहुंच गई है. इसी बीच 9 अगस्त को उत्तर-प्रदेश में बीएड की प्रवेश परीक्षा हुई. परीक्षा के बाद उत्तर प्रदेश में कोरोना मरीज़ों की संख्या में उछाल आया था जिसमें अकेले आगरा शहर में 38 नए केसेज़ दर्ज हुए. इसके बाद लगातार स्टूडेंट्स नीट और जेईई मेन की परीक्षा रद्द करने की मांग कर रहे हैं. इस साल कोरोना महामारी के बीच नीट और जेईई मेन की परीक्षाएं सितंबर महीने में आयोजित होंगी. इसके लिए एडमिट कार्ड भी जारी कर दिए गए हैं. बता दें कि ये परीक्षाएं लगातार विरोध के घेरे में हैं. लेकिन इन सब के बीच राष्ट्रीय परीक्षा एजेंसी ने 25 अगस्त को साफ़ कर दिया कि परीक्षाएं निश्चित की हुई तारीख को ही होंगी.

इसी दौरान 29 सेकंड का एक वीडियो नीट और जेईई मेन की परीक्षाएं रद्द करने की मांग के साथ सोशल मीडिया पर शेयर किया गया. वीडियो में एक लड़का अस्पताल के बेड पर लेटे हुए बड़ी मशक्कत से सांस लेने की कोशिश कर रहा है. दावा है कि ये लड़का सौरभ कुमार है जिसने उत्तर प्रदेश में बीएड की प्रवेश परीक्षा दी थी. अब ये लड़का कोरोना पॉज़िटिव हो गया है. ट्विटर हैन्डल ‘@Ithinkpranay’ ने ये वीडियो इसी दावे से शेयर किया है. इसे आर्टिकल लिखे जाने तक 19 हज़ार से ज्यादा बार देखा और 1,900 बार रीट्वीट किया गया है. (ट्वीट का आर्काइव लिंक)

@Swamy39 @AmitShah @DrRPNishank

BJP GOV FAILED TO PROVIDE STUDENTS SAFETY.

Saurab kumar, was tested positive 3 days ago after giving UP BEd exam where NO SOP was followed.

He is in critical condition.

Postpone NEET & save students #pray4Saurab#INDIAunitedtoPostponeJEE_NEET pic.twitter.com/pVNsOWYCIB — Respect Dr.SwamyJI (@Ithinkpranay) August 22, 2020

ट्विटर पर और भी कुछ यूज़र्स ने ये वीडियो इसी दावे से शेयर किया है.

@Swamy39 @DrRPNishank

BJP GOV FAILED TO PROVIDE STUDENTS SAFETY.

Saurab kumar, was tested positive 3 days ago after giving UP BEd exam where NO SOP was followed. Postpone NEET & save students @nidhiindiatv#INDIAunitedtoPostponeJEE_NEET pic.twitter.com/EpTahZ5ptD — Yuvraj (@Yuvraj45204664) August 22, 2020

फ़ैक्ट-चेक

वीडियो फ़्रेम्स को रिवर्स इमेज सर्च करने पर लेखक और कॉलमिस्ट विकास सारस्वत का 24 मार्च का एक ट्वीट मिला. ट्वीट में विकास सारस्वत ने ये वीडियो पाकिस्तान का बताते हुए शेयर किया है. विकास ने एक पाकिस्तानी यूज़र का 23 मार्च का ट्वीट अपने ट्वीट थ्रेड में शेयर करते हुए ये दावा किया है. इससे एक बात तो साफ़ हो जाती ये वीडियो उत्तर-प्रदेश में 9 अगस्त को हुई बीएड की प्रवेश परीक्षा से जुड़ा हुआ नहीं है क्योंकि ये मार्च महीने में शेयर हुआ था जबकि परीक्षा अगस्त में हुई.

Those doubting, if this is a corona case or not, here is the original tweet. If masks and protective gear doesn’t convince, hear the medic who says “jinhaane gloves na pehna o na hatth lagaaye” (those who are not wearing gloves shouldn’t touch) https://t.co/EsYX07cgT8 — Vikas Saraswat (@VikasSaraswat) March 24, 2020

आगे हमें इस वीडियो का लंबा वर्ज़न यूट्यूब पर 29 मार्च को अपलोड किया हुआ मिला. इस वीडियो में एक एम्बुलेंस दिखाई दे रही है जिस पर ‘Rescue 1122’ लिखा हुआ है.

रेस्क्यू 1122 सर्च करने पर मालूम हुआ कि ये पाकिस्तान के पंजाब प्रांत में मुहैया करवाई जाने वाली इमरजेंसी सुविधा है. इसके अलावा, वीडियो में डॉक्टर और मरीज़ के आस-पास के लोगों ने मास्क और ग्लव्स पहने हुए हैं. मार्च महीने के दौरान कई देशों में कोरोना वायरस का संक्रमण फैल चुका था. पाकिस्तान में भी कोरोना मरीज़ों के केसेज़ काफ़ी बढ़ने लगे थे.

तो इस तरह पाकिस्तान के पंजाब प्रांत के एक मरीज़ का वीडियो सोशल मीडिया में भारत का बताते हुए शेयर किया गया. इसके अलावा, पाकिस्तान का ये वीडियो उत्तर-प्रदेश हुई बीएड की परीक्षाओं से जोड़ कर शेयर किया गया. साथ में नीट और जेईई मेन की परीक्षाएं रद्द करने की मांग भी की गई. ऑल्ट न्यूज़ किसी भी तरह कोरोना-काल में एंट्रेंस इग्ज़ाम आयोजित करवाए जाने के पक्ष में दलील नहीं रखना चाहता है. इस आर्टिकल का एकमात्र उद्देश्य इस वीडियो की सच्चाई बताना है.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.