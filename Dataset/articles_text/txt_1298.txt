30 जनवरी को, नागरिकता संशोधन कानून (CAA) के विरोध में चल रहे प्रदर्शन में जामिया के छात्रों पर एक नाबालिग लड़के ने गोली चलाई थी। इस घटना के बारे में उसी दिन प्रकाशित NDTV की एक रिपोर्ट में बताया गया है कि विश्वविद्यालय के मास कम्युनिकेशन के छात्र शादाब फारूक इस फायरिंग में घायल हुए थे। गोली चलाने वाले व्यक्ति का सम्बन्ध कथित तौर पर बजरंग दल से किया जा रहा है, हालांकि संगठन ने इस बात से इनकार किया है।

फर्स्टपोस्ट और टाइम्स ऑफ़ इंडिया जैसे ही कुछ अन्य मीडिया संगठन ने फ़ारुक़ की एक तस्वीर साझा की है, जिसमें एक महिला घायल छात्र को वहां से ले जा रही है। कई तस्वीरों में, एक लाल रंग की बोतल को देखा जा सकता है। लाल रंग की बोतल की वजह से कई विवाद शुरू हुए। अभिजीत अय्यर मित्रा ने फ़ारुक़ की दो तस्वीरें साझा करते हुए लिखा, “यह लाल रंग की बोतल क्या है? किसी को कोई आईडिया है?” (अनुवाद) इसे करीब 2000 बार रिट्वीट किया गया है। दक्षिणपंथी न्यूज़ वेबसाइट ओपइंडिया के CEO, राहुल रोशन ने मिश्रा की ट्वीट को रिट्वीट करके लिखा है, “खून ट्रांसफर करने की क्षमता वाली पोर्टेबल बोतल।” (अनुवाद)

फिल्मनिर्माता विवेक अग्निहोत्री ने इस तस्वीर को साझा करते हुए लिखा, “उनके बाएं हाथ में लाल रंग की क्या चीज़ लटक रही है? क्या यह पोल है? एक बोतल?” (अनुवाद)

ट्विटर उपयोगकर्ता @MrutyunjayNJ ने यह आरोप लगाया कि वास्तव में गोलियां चलाई ही नहीं गयी। उन्होंने लिखा, “1. छोटे खून के धब्बे। 2. हाथ में लाल रंग की बोतल। 3. ग्लूकोज़ की बोतल से सप्लाई। ह्रदय की गति को मापने का मशीन और बड़ा प्लास्टर। ऐसा लगता है कि उस व्यक्ति ने अभी गोली चलाई और लड़के ने बोतल से लाल रंग को लगा दिया। यह वही बूलेट है जिसे फिल्मों में इस्तेमाल किया जाता है।” (अनुवाद)

31 जनवरी को, सशस्त्र बल मेडिकल कॉलेज के एक पूर्व छात्र (फेसबुक परिचय के अनुसार), ने वायरल तस्वीर को फेसबूक पर साझा करते हुए दावा किया कि फ़ारुक़ की चोट नाटकीय प्रक्रिया का हिस्सा है। उन्होंने लिखा, “और अगर आप गौर से देखेंगे तो मालूम होगा कि खून चोट से विपरीत जगह पर दिखाई देता है!!!”

फेसबुक और ट्विटर पर इस तस्वीर को साझा करते हुए कई उपयोगकर्ताओं ने इस लाल रंग की बोतल की भूमिका पर निशाना साधा है। ऑल्ट न्यूज़ के अधिकृत व्हाट्सएप नंबर ((+91 76000 11160) और मोबाइल एप्लिकेशन पर इस तस्वीर की जांच करने के लिए कुछ अनुरोध प्राप्त हुए है।

ऑल्ट न्यूज़ ने ट्विटर पर की-वर्ड्स से सर्च किया और हमें CNN न्यूज़ 18 के पत्रकार साहिल मुरली मेंघानी की एक ट्वीट मिली। मेंघानी ने तस्वीर को साझा करते हुए लिखा, “शादाब का खून बहते हुए देखा जा सकता है। जामिया गन हमला।” (अनुवाद)

Shadab can be seen bleeding here.

Jamia gun attack pic.twitter.com/kR1lbUmPhL

— Saahil Murli Menghani (@saahilmenghani) January 30, 2020