28 दिसंबर, 2017 को एक लोकप्रिय फेसबुक पेज ‘Humans of Hindutva’ (HoH), जिसके द्वारा व्यंग्यपूर्ण तरीके से दक्षिणपंथी राजनीति का मजाक उड़ाया जाता था, बंद हो गया और इस पेज को नहीं देखा जा सका। कुछ घंटों बाद पैरोडी पेज के (एडमिन) व्यवस्थापक ने अपनी वेबसाइट www.satyanash.com पर लिखा कि उन्होंने स्वेच्छा से इस पेज को हटा दिया क्योंकि उन्हें ट्रोलों से धमकियां मिल रही थी, जो उनका फ़ोन नंबर प्राप्त करने में कामयाब रहे। HoH के एडमिन जिसने अपनी पहचान बताने से इंकार किया लिखा,

“मैं अपनी स्वेच्छा से छोड़ रहा हूँ। मुझे किसी के द्वारा न तो प्रतिबंधित किया गया है ना ही किसी ने मुझ पर जन याचिका दायर की है। कुछ वक्त से मुझे मारने की धमकियां मिल रही हैं जिन्हें मैं नज़रअंदाज़ नहीं कर सकता। मेरे खिलाफ बहुत लोग हैं, एक भाजपा शासित राज्य में रहता हूँ और मध्यम वर्ग के परिवार से आता हूँ जिसका कोई राजनैतिक या प्रशासनिक संबंध नहीं हैं। मुझे गौरी लंकेश या अफराज़ुल खां जैसा अंत नहीं चाहिए। दरअसल, मुझे खुद से ज़्यादा अपने परिवार की सुरक्षा की चिंता है। मुझे उम्मीद है मुझे धमकी देने वाले दोस्त इसे अपनी जीत समझेंगे और हमें अकेला छोड़ देंगे। मैंने HoH पेज़ हटा दिया है और जल्द ही वेबसाईट भी हट जाएगी। हिंदुत्व को इस डेविड बनाम गोलीयत लड़ाई (साम्राज्य बनाम एक मामूली इंसान की लड़ाई) में मिली जीत की शुभकामनाएं। (अनुवाद)”

DailyO वेबसाइट के संपादक जयराज सिंह जो उस व्यक्ति (पेज के एडमिन) को जानते हैं, ने इस बात की पुष्टी की है कि उसने वो पेज जान से मारने की धमकियां मिलने की वजह से हटाया है।

Had a brief chat with my friend who runs the Humans of Hindutva page. He told me that trolls have got a hold of his phone number and they're sending him death threats. He's scared for his wife and children, so he's shut the page for now. The nation can't take a joke.

— Jairaj Singh (@JairajSinghR) December 28, 2017