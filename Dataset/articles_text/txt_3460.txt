मीडिया रिपोर्ट्स के अनुसार संघ लोक सेवा आयोग (UPSC) परीक्षा 2019 में कश्मीर के 16 छात्रों ने अपनी जगह बनाई है. 4 अगस्त को परीक्षा के परिणाम आए थे. न्यूज़ 18 ने जानकारी दी थी कि उत्तरी कश्मीर से दो लोगों ने, नादिया बेग और आफ़ताब रसूल ने परीक्षा पास की है. उसके 2 दिन बाद ही कई टि्वटर और फ़ेसबुक अकाउंट्स ने दावा किया कि नादिया बेग का ट्विटर अकाउंट ‘देशद्रोही गतिविधियों’ से भरा हुआ है. ये सब ट्विटर पर ‘@Nadia_Beigh’ हैंडल के कॉन्टेंट के कारण कहा जा रहा था. ये अकाउंट अब डिलीट हो चुका है. नीचे दिखाए गए स्क्रीनशॉट्स सोशल मीडिया पर वायरल हो रहे हैं.

This slideshow requires JavaScript.

एक ट्विटर अकाउंट @kapilverma73 ने इस पर एक ट्वीट थ्रेड लिखा. उन्होंने उस ट्विटर अकाउंट का हवाला देते हुए बेग की राष्ट्र के प्रति ‘ईमानदारी’ पर सवाल किया. एक ट्वीट में उन्होंने लिखा, “इसका एक कदम हमारे देश के किसी भी देश से रिश्ते बिगाड़ सकता है, और पाकिस्तानी आइडियोलॉजी वाली यह महिला क्या पाक के साथ सॉफ्ट कार्नर नहीं रखेगी ?” इस ट्वीट को 15,000 से ज्यादा से लाइक्स मिले और 9,000 से ज्यादा बार रीट्वीट किया गया. (ट्वीट का आर्काइव किया गया लिंक)

This slideshow requires JavaScript.

इसी तरह कई अन्य ट्विटर यूज़र्स ने भी यही दावा किया (यूज़र1, यूज़र 2, यूज़र 3). एक ने लिखा ” मैंने उनका ट्वीट सेव कर लिया था क्यूंकि मुझे पता था वो ये अकाउंट बाद में ज़रुर डिलीट कर देंगी.”

This slideshow requires JavaScript.

समाचार 24×7 नाम की एक नई न्यूज़ वेबसाइट ने 3 अगस्त को कुछ ऐसी ही रिपोर्ट पब्लिश की. इसकी हेडलाइन थी – “अपनी देशद्रोही सोच के साथ नादिया बेग एक आईएएस अधिकारी के तौर पर कैसे काम करेंगी? क्या यूपीएससी देश को जवाब देगा?” (ट्वीट का आर्काइव किया हुआ लिंक)

ऑल्ट न्यूज़ को व्हाट्सऐप (+917600011160) और ऑफ़िशियल एंड्रॉइड ऐप पर इसके फ़ैक्ट चेक के लिए कई लोगों ने रिक्वेस्ट भेजी.

फ़ैक्ट-चेक

पहली नज़र में ही हमने पाया कि ट्विटर अकाउंट @Nadia_Beigh में नादिया के उपनाम में गलत लिखी हुई है. रिज़ल्ट लिस्ट में नादिया के उपनाम की स्पेलिंग “Beig” है. यह स्क्रीनशॉट यूपीएससी की ऑफ़िशियल वेबसाइट से ली गई है.

4 अगस्त को @decibel008 ट्विटर हैंडल ने @Nadia_Beigh की टाइमलाइन से 2017 में किए गए एक पोस्ट का स्क्रीनशॉट शेयर किया. इसमें एक पुरुष की तस्वीर है, और कैप्शन लिखा है, #NewProfilePic.

Hi Nadia Congratulations.. congratulations for fooling people & for getting new followers.

Nadia ye tweet delete karna reh gaya.. aage se dhyaan rakhna.. IAS wale dimag use karhttps://t.co/dkCAs9Hku6 https://t.co/jZDDLOXolt pic.twitter.com/Q517iJfR5O

— decibel (@decibel008) August 4, 2020