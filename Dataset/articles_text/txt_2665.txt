प्रधानमंत्री मोदी जी ने बीते वर्ष 2017 में कई दावे किये जिनमें से कई गलत साबित हुए या आंशिक रूप से सच साबित हुए। पीएम मोदी द्वारा किए गए ऐसे दस दावों की सूची यहाँ पेश है जो छानबीन करने पर सच साबित नहीं हो पाए।

1. पूर्व प्रधानमंत्री वाजपेयी भारत की सबसे पहली मेट्रो ट्रेन के यात्री थे

दिल्ली मेट्रो की मेजेंटा लाइन के उद्घाटन के अवसर पर, 25 दिसंबर को मोदी जी ने कहा कि पूर्व पीएम अटल बिहारी वाजपेयी उस समय भारत की अब तक की पहली मेट्रो सेवा के यात्री बने थे जब दिल्ली मेट्रो को 2002 में शुरू किया गया था। यह दावा गलत साबित हुआ।

भारत में शुरू होने वाली पहली मेट्रो सेवा कोलकाता मेट्रो थी, जिसकी आधारशिला भूतपूर्व प्रधानमंत्री इंदिरा गांधी ने 1972 में रखी थी। यह सेवा आखिरकार 1984 में शुरू हुई थी। कोलकाता के बाद दिल्ली मेट्रो भारत की दूसरी मेट्रो सेवा थी।

2. मणिशंकर अय्यर के घर पाक राजनयिकों से मनमोहन सिंह की मुलाकात को गुजरात चुनावों से जोड़ना

गुजरात चुनावों से पहले हुई एक रैली में, पीएम मोदी ने यह बताते हुए इशारे में कहा कि एक साजिश रची जा रही है जबकि नई दिल्ली में 6 दिसंबर को कांग्रेसी नेता मणिशंकर अय्यर के घर पर पाकिस्तानी उच्चायुक्त से मिलने के लिए पूर्व प्रधानमंत्री मनमोहन सिंह, भूतपूर्व उपराष्ट्रपति हामिद अंसारी और भूतपूर्व सेना प्रमुख जनरल दीपक कपूर इकट्ठा हुए थे। पीएम मोदी का यह संकेत कि इस बैठक और गुजरात चुनावों के बीच कोई रिश्ता है, इसके बाद राजनीतिक रूप से तूफान खड़ा हो गया था।

भूतपूर्व चीफ ऑफ आर्मी स्टाफ जनरल दीपक कपूर भी इस बैठक में मौजूद थे और उन्होंने कहा कि इस बैठक में गुजरात चुनाव पर चर्चा नहीं हुई थी। चुनाव खत्म होने के बाद, वित्तमंत्री और राज्यसभा के नेता अरुण जेटली ने राज्यसभा में एक स्पष्टीकरण जारी किया कि प्रधानमंत्री ने भूतपूर्व प्रधानमंत्री मनमोहन सिंह और भूतपूर्व उपराष्ट्रपति हामिद अंसारी की प्रतिबद्धता पर प्रश्न नहीं किया था या उनकी ऐसा करने की मंशा नहीं थी।

3. ‘‘प्रत्यक्ष लाभ अंतरण योजना हमने शुरू की‘‘

अक्टूबर में कर्नाटक में एक रैली को संबोधित करते हुए पीएम मोदी ने कहा कि उनकी सरकार ने प्रत्यक्ष लाभ अंतरण (डीबीटी) योजना आरंभ की थी। उन्होंने यह भी कहा कि सरकार ने बिचौलियों को खत्म करके और फंड के दुरुपयोग को रोककर 57,000 करोड़ रुपये तक की बचत की है।

We started direct benefit transfer scheme. This resulted in money reaching to its rightful owner. We successfully eliminated middlemen: PM pic.twitter.com/TYjaZY1IGH

— ANI (@ANI) October 29, 2017