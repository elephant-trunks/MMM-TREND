सोशल मीडिया पर एक वीडियो वायरल है. वीडियो में बुर्का पहने एक शख्स को पुलिस गिरफ़्तार करती दिख रही है. इसे कई लोगों ने अलग-अलग कैप्शन के साथ शेयर किया है. कर्नाटका विधानसभा चुनाव के बीच कांग्रेस से जुड़े मनीष कुमार कश्यप ने ये वीडियो शेयर करते हुए लिखा, “एक धर्म को बदनाम करने के लिए कितना गिरोगे,,पैसे के लिए कुछ भी करने वाले लोगों का एक समूह #कर्नाटक में बुर्का पहनकर पुलिस पर पथराव करते पकड़ा गया।” (आर्काइव लिंक)

और भी कुछ यूज़र्स ये वीडियो शेयर करते हुए दावा कर रहे हैं कि BJP के लोग हिजाब पहनकर पुलिस पर पथराव कर रहे थे जिन्हें पुलिस ने पकड़ा. (आर्काइव लिंक)

Many people in Hijab threw stones on the policemen in Karnataka. The Karnataka police caught them & found then to be BJP men in Hijab. Exposed them to the media.. pic.twitter.com/sXdyGezFFy

2022 में कर्नाटक हिजाब विवाद के बीच ये वीडियो हुआ था वायरल

भाजपा दिल्ली के मीडिया प्रमुख नवीन कुमार जिंदल, भाजपा उत्तर प्रदेश के प्रवक्ता प्रशांत उमराव ऐसे कुछ प्रमुख नाम हैं जिन्होंने ये वीडियो शेयर किया था.

भाजपा महिला मोर्चा यूपी की स्टेट सोशल मीडिया प्रमुख सुचित्रा पाठक कक्कड़ ने ये वीडियो ट्वीट करते हुए दावा किया कि कर्नाटक में पकड़े गए हिजाब बैन विवाद के प्रदर्शनकारियों में से एक ये व्यक्ति था.

हिजाब बैन विवाद कर्नाटक के एक पीयू कॉलेज से शुरू हुआ और अलग-अलग हिंदू संगठनों द्वारा शैक्षणिक संस्थानों के परिसरों में हिजाब पर बैन लगाने की मांग के साथ पूरे देश में फैल गया.

ये वीडियो व्हाट्सऐप पर इस मेसेज के साथ शेयर किया जा रहा था कि कर्नाटक में हिजाब बैन का विरोध करने वालों में ज़्यादातर पुरुष हैं. ऑल्ट न्यूज़ की व्हाट्सऐप नंबर (+91 76000 11160) पर और ऑफ़िशियल ऐप (एंड्रॉइड,iOS) पर इस वीडियो की सचचाई जानने के लिए कई रिक्वेस्ट मिलीं.

This slideshow requires JavaScript.

पत्रकार राकेश कृष्णन सिम्हा ने ये वीडियो ऐसे ही दावे के साथ ट्वीट किया.

When Karnataka Police started arresting burqa agitators, 40% turned out to be men. This festering problem needs to be ended by banning the hijab, niqab, burqa and other clothes that are used to hide one’s identity. And these cheats must be punished so such acts are not repeated. pic.twitter.com/bGgw5AB3oj

— Rakesh Krishnan Simha (@ByRakeshSimha) February 20, 2022