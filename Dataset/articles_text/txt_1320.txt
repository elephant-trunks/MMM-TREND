इंफोसिस के पूर्व CFO मोहनदास पाई ने 10 जनवरी, 2020 को एक तस्वीर ट्वीट किया। एक ही दिन में इस ट्वीट को 4,500 रिट्वीट और 9,500 लाइक मिले। तस्वीर पर अंकित संदेश में दावा किया गया कि 1975 में, पूर्व प्रधानमंत्री इंदिरा गांधी ने दिल्ली पुलिस के साथ जवाहरलाल नेहरू विश्वविद्यालय (JNU) में प्रवेश किया और जवाहरलाल नेहरू विश्वविद्यालय छात्रसंघ (JNUSU) के तत्कालीन अध्यक्ष सीताराम येचुरी को इस्तीफा देने के लिए मजबूर किया था। इसमें आगे आरोप लगाया गया कि येचुरी को आपातकाल का विरोध करने के लिए एक माफीनामा भी पढ़वाया गया।

कई अन्य लोगों ने इस तस्वीर को यह दावा करते हुए साझा किया है कि आपातकाल के दौरान गांधी ने JNUSU अध्यक्ष पद से इस्तीफा देने के लिए मजबूर किया था। एक उपयोगकर्ता ने लिखा, “क्या कांग्रेस और कम्युनिस्ट इनकार कर सकते हैं कि इंदिरा जी ने आपातकाल के दौरान 1975 में JNU में छात्रसंघ के अध्यक्ष सीताराम येचुरी के साथ क्या किया था? वर्तमान सरकार ने इसके आसपास भी कुछ नहीं किया है” (अनुवाद)।

एक अन्य उपयोगकर्ता @GuleriaPramod ने दावा किया कि 1975 में येचुरी को पद छोड़ने से पहले “बुरी तरह” पीटा गया था।

#Mota_Bhai its time for Action. Thukai & Kuttai of these Gaddar Students.#Indira_Gandhi got today’s CPI Leader SitaRamYechuri’s pichhwada beaten Red&Blue in 1975 & then made him to resign Presidentship of JNU+read an apology letter.#This is what is required now in JNU today. pic.twitter.com/pFbWQG0sK4

— Pramod Singh Guleria (@GuleriaPramod) January 11, 2020