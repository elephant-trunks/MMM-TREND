17 जून को यूनाइटेड किंगडम की एक वेबसाइट Epistle News ने अपनी रिपोर्ट में दावा किया कि 1962 के बाद पहली बार भारत ने पैंगोंग लेक के चीन की तरफ़ वाले हिस्से पर कब्ज़ा कर लिया. वेबसाइट पर अब यह आर्टिकल उपलब्ध नहीं है. हालांकि Epistle News के ट्विटर हैंडल के एक ट्वीट से पता चलता है कि ऐसा आर्टिकल पब्लिश किया गया था. (आर्काइव लिंक)

इसी तरह प्रशांत पटेल उमराव ने ट्वीट किया, “एक रिपोर्ट के मुताबिक भारत ने पैंगोंग लेक के चीनी हिस्से पर कब्ज़ा कर लिया है, यह इलाका 1962 युद्ध के बाद से चीन के कंट्रोल में था.” इस ट्वीट को 5,000 से ज़्यादा बार रीट्वीट किया गया. (आर्काइव लिंक) उमराव को सोशल मीडिया पर कई बार फ़ेक न्यूज़ फैलाते देखा गया है.

उमराव की तरह ही उत्तर प्रदेश के मुख्यमंत्री सोशल मीडिया हब के मेंबर आशीष पांडे ने भी ट्वीट किया. (आर्काइव लिंक) विभोर आनंद ने भी ऐसा ही ट्वीट किया. उन्होंने लिखा, “कंफर्म बड़ी ख़बर: #IndiaChinaFaceOff भारतीय फ़ोर्सज़ ने पैंगोंग लेक के चीनी हिस्से पर कब्ज़ा किया जिसका कोड नेम फ़िंगर 8 है” आनंद के ट्वीट को भी 1,000 से ज़्यादा बार रीट्वीट किया गया. (आर्काइव लिंक).

Epistle News वेबसाइट पर अब यह आर्टिकल उपलब्ध नहीं है, हालांकि इसका स्क्रीनशॉट मौजूद है. स्क्रीनशॉट की शुरुआत में पहले पैराग्राफ़ में लिखा है, “भारत-चीन के बीच तनाव में ताज़ा मोड़ आया है, अपुष्ट सूत्रों का कहना है कि भारत ने पैंगोंग लेक के चीन में आने वाले हिस्से पर कब्ज़ा कर लिया है – यह इलाका 1962 के भारत-चीन युद्ध के बाद से चीन के कंट्रोल में है.” आर्टिकल में एक तस्वीर भी लगी है जिसमें भारतीय जवानों को हवा में तिरंगा लहराते देखा जा सकता है.

कई फ़ेसबुक और ट्विटर यूज़र्स ने भी ये आर्टिकल शेयर किया है. एक फ़ेसबुक यूज़र ने तो भाजपा के राज्यसभा सांसद सुब्रमण्यम स्वामी का पोस्ट शेयर करते हुए पूरा आर्टिकल ही कॉपी पेस्ट कर दिया (आर्काइव लिंक). ऊपर लगाए गए स्क्रीनशॉट से इस पोस्ट का पहला पैराग्राफ़ मैच करता है.

इस आर्टिकल में ऑल्ट न्यूज़ इन बातों की जांच कर रहा है:

1. Epistle News वेबसाइट

2. Epistle News का ट्विटर अकाउंट

ऑल्ट न्यूज़ ने कीवर्ड सर्च किया तो पता चला कि इसके अलावा किसी और वेबसाइट ने दावा नहीं किया है कि भारत ने चीन साइड की पैंगोंग लेक पर कब्ज़ा कर लिया. इसके अलावा न तो भारत सरकार ने और न ही भारतीय सेना ने इस तरह का कोई दावा किया है. यहां तक कि भारत और चीन ने हटने का समझौता किया था इसलिए यह मुश्किल है कि नई दिल्ली इस तरह उकसाने वाला काम करे. फिर भी कई सोशल मीडिया यूज़र्स Epistle News नाम की फ़र्ज़ी वेबसाइट का दावा शेयर कर रहे हैं जिसका डोमेन .co. uk है और उसके ट्विटर बॉयो में बेस्ड आउट ऑफ लंडन लिखा है.

ऑल्ट न्यूज़ ने Epistle News वेबसाइट और इसके ट्विटर हैंडल की बारीकी से जांच की तो पैटर्न देखने के बाद पाया कि यह कोई न्यूज़ वेबसाइट नहीं बल्कि इसका इस्तेमाल सरकार समर्थक प्रोपेगैंडा फैलाने के लिए किया जा रहा है.

1. Epistle News वेबसाइट

हमने वेबसाइट पर जाकर देखा तो पता लगा कि जिस आर्टिकल की बात की जा रही है उसके अलावा वहां भारतीय सैनिकों द्वारा 43 चीनी सैनिकों के मारे जाने की ख़बर भी पब्लिश हुई है.

17 जून को ऑल्ट न्यूज़ ने एक रिपोर्ट पब्लिश की थी जिसमें बताया गया था कि कैसे कुछ मीडिया संस्थानों और पत्रकारों ने ANI के ट्वीट को ग़लत तरीके से पेश किया जिसमें कहा गया था कि 43 चीनी सैनिकों के मारे जाने की ख़बर है. हमने ये भी नोटिस किया कि वेबसाइट पर कोई भी आर्टिकल खुल नहीं रहा है. सबमें क्लिक करने पर ‘404 Not Found’ लिखकर आ रहा है.

Epistle News ने बताया कि वेबसाइट पर DDos अटैक हुए थे, इसी वजह से वेबसाइट का होमपेज दिख रहा है लेकिन आर्टिकल नहीं खुल रहे हैं. आमतौर पर DDoS अटैक के बाद पूरी वेबसाइट डाउन हो जाती है.

Our website is facing multiple DDoS attacks after posting this article. We’ve taken our whole website down for a while and will update you as soon as the issue is resolved.

We thank you for your patience and support.

— Epistle News (@EpistleNews) June 17, 2020