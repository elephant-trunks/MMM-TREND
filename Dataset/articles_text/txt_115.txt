22 फ़रवरी को तेलंगाना के यादाद्री भोंगिर ज़िले में सांप्रदायिक तनाव का माहौल पैदा हो गया. राचकोंडा के कर्मनघाट इलाके में एक गौरक्षक समूह की मुस्लिम समुदाय के लोगों के साथ झड़प हो गई. तेलंगाना टुडे ने ख़बर दी कि हिंसा के दौरान पथराव भी किया गया. द इंडियन एक्सप्रेस के अनुसार, गौरक्षकों ने एक मंदिर के पास विरोध प्रदर्शन किया जिसमें कथित तौर पर गायों को अवैध रूप से ले जाने वालों की गिरफ़्तारी की मांग की गई थी. रिपोर्ट के अनुसार, कुछ गौरक्षकों ने दावा किया कि उनका पीछा करके उन पर हमला किया गया.

इस मामले के संदर्भ में एक वीडियो क्लिप काफी शेयर की जा रही है. वीडियो में एक हिंदू व्यक्ति को तेलुगु में ये कहते हुए देखा जा सकता है – “नमस्कार… अगर पुलिस समय पर नहीं आती है तो हमारी गाड़ी… [ये हिस्सा सुना नहीं जा सकता] मैं एक रिक्वेस्ट कर रहा हूं भाई… अभी वो लोग आए और हम पर हमला किया. जब हम गौरक्षकों को बचाने की कोशिश कर रहे थे तो उन्होंने सीधे हम पर हमला कर दिया. सीसीटीवी [फ़ुटेज] अभी भी सामने नहीं आया है. आप सब ज़रूर मंदिर आइए. जय श्री राम.” वीडियो शेयर करते हुए दावा किया जा रहा है कि हिंसा के दौरान मुसलमानों ने कर्मनघाट हनुमान मंदिर पर हमला किया था. राईट-विंग प्रोपगेंडा अकाउंट @squineon ने ये वीडियो ट्विटर पर पोस्ट किया जिसे 40 हज़ार से ज़्यादा बार देखा गया.

@MeghUpdates ने ये वीडियो शेयर किया जिसे 1 हज़ार से ज़्यादा रिट्वीट मिले. इस अकाउंट को अब बैन कर दिया गया है. पहले भी इस अकाउंट से कई बार ग़लत सूचनाएं शेयर की गई थीं.

ट्विटर यूज़र @sushantsingh113 ने लिखा, “मुस्लिम भीड़ ने कर्मनघाट हनुमान मंदिर (हैदराबाद) में प्रवेश किया और मंदिर में तोड़फोड़ की. साथ ही 2 महिलाओं सहित 4 हिंदुओं को घायल कर दिया.”

Muslim mob has entered into KARMANGHAT HANUMAN TEMPLE (Hyderabad)and Vandalised temple property and injured 4 Hindus including 2 Women.Close to 25 armed Muslims have entered the temple premises. Later, Hindus came in Retaliation and Police handled the situation. @TigerRajaSingh pic.twitter.com/YJgpV22xRo

ध्यान देने वाली बात है कि इस वीडियो क्लिप में दिख रहे शख्स ने ये दावा नहीं किया कि मंदिर पर हमला हुआ था. उसने कहा कि गौरक्षकों पर हमला करने के लिए कुछ लोग मंदिर में घुसे थे. राचकोंडा पुलिस ने घटना के बारे में डिटेल में ट्वीट किया. इसमें भी ये नहीं बताया गया कि मंदिर पर हमला हुआ है. इसमें सात लोगों के नाम लिस्ट में हैं जिन्हें कथित तौर पर गौरक्षकों पर हमला करने के आरोप में गिरफ़्तार किया गया है. पुलिस के अनुसार, सांप्रदायिक झड़प की वजह मवेशियों का कथित अवैध ट्रांसपोर्टेशन था.

The #arrest of the #accused involved in the #riot and #illegal transportation of #cattle which has created #communal tension in @meerpetps limits and @Saroornagarps Karmanghat area on 22/23rd February intervening night. @TelanganaDGP @TelanganaCOPs @hydcitypolice @cyberabadpolice pic.twitter.com/Py4QkZdiyc

— Rachakonda Police (@RachakondaCop) February 23, 2022