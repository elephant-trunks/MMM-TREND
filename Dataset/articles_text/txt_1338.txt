सोशल मीडिया में बाइक सवार कुछ लोगों पर हमले का एक वीडियो वायरल है। इसके साथ दावा किया गया है कि केरला में BJP-RSS द्वारा CAA के समर्थन में आयोजित रैली पर “वामपंथियों” ने हमला किया। नीचे शामिल की गई ट्वीट को करीब 500 बार रिट्वीट किया गया है।

एक अन्य फेसबुक उपयोगकर्ता ने समान दावे से इस वीडियो को 9 जनवरी, 2020 को साझा किया था।

समान दावे से साझा @binugazi के ट्वीट को मधु किश्वर ने रीट्वीट किया है।

निशांत शर्मा – ReVolter (@varnishant) ने इस वीडियो को साझा करते हुए लिखा है –“सबसे अद्भुत वीडियो। #Kerala RSS & #BJP की #CAASupport में बाइक रैली। देखिये आगे किया होता है। आप यकीन नहीं करोगे। #DeepikaPaducone“ (अनुवाद) उपयोगकर्ता के ट्विटर परिचय में लिखा है – “I Pledge Not to Submit any papers for #CAB or #NRC, #कागज_नहीं_दिखाएंगे“ (अनुवाद )

तथ्य जांच

ट्विटर पर कीवर्ड्स सर्च करने से ऑल्ट न्यूज़ ने पाया कि यह वीडियो एक साल पुराना है और केरल का है। 9 जनवरी, 2019 को ट्विटर उपयोगकर्ता संजीवनी ने वीडियो को इस सन्देश के साथ साझा किया है, “आज केरल ने ऐसे RSS रैली का स्वागत किया! स्थान: Edappal, मलप्पुरम”। (अनुवाद)

इसके अलावा, हमने इस समान वीडियो को द टाइम्स ऑफ़ इंडिया द्वारा 3 जनवरी, 2019 को अपलोड किया हुआ पाया। सर्वोच्च न्यायालय द्वारा सबरीमाला मंदिर में महिलाओं के प्रवेश की अनुमति के फैसले बाद, इसके खिलाफ जारी हड़ताल के समर्थन में निकाली गई बाइक रैली पर कुछ लोगों ने हमला किया था। यह रैली केरल के मलप्पुरम जिले के Edappal में आयोजित हुई थी। सुबह से शाम तक की यह हड़ताल, सबरीमाला कर्मा समिति ने आयोजित की थी। केरल का समाचार वेबसाइट Manorama के अनुसार, सबरीमाला कर्मा समिति दक्षिणपंथी संगठनों और भाजपा से जुड़ी हुई है, जो कि सबरीमाला में 10-50 साल की महिलाओं के प्रवेश की अनुमति के फैसले का विरोध कर रही थी।

निष्कर्ष के तौर पर, सबरीमाला फैसले के खिलाफ हड़ताल के समर्थन में आयोजित बाइक रैली पर कुछ लोगों द्वारा किये गए हमले का वीडियो, CAA समर्थन में BJP-RSS की रैली पर हमले के लिए “वामपंथियों” को ज़िम्मेदार ठहराते हुए शेयर किया गया।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.