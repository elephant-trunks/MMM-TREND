अमेरिका के राष्ट्रपति डॉनल्ड ट्रम्प 24 फ़रवरी को गुजरात के अहमदाबाद की यात्रा करने वाले हैं. इसी बीच कई सोशल मीडिया यूज़र्स 1 मिनट 48 सेकंड का वीडियो शेयर कर रहे है. वीडियो में JCB क्रेन मशीन से सड़क के किनारे खड़ी सब्ज़ी और फलों के ठेलों को हटाया जा रहा है. वीडियो शेयर करते हुए दावा किया जा रहा है कि ये गुजरात के अहमदाबाद में हुई घटना का है.

13 फरवरी को ट्विटर हैंडल @RK_Insight ने ट्वीट किया, “Don’t the poor have a right to live in this country under @narendramodi?? Look how #Ahemdabad is getting ready to welcome @realDonaldTrump @vijayrupanibjp is this part of #GujaratModel ?” (अनुवाद – “क्या इस देश में किसी गरीब को नरेंद्र मोदी के शासन में जीने का हक़ नहीं है?? ये देखिये अहमदाबाद डोनाल्ड ट्रम्प का स्वागत करने के लिए तैयार है. विजय रुपानी, क्या ये लोग गुजरात मॉडल का हिस्सा नहीं हैं?”) इस ट्वीट को डिलीट किए जाने से पहले 400 से ज़्यादा बार रिट्वीट किया जा चुका था.

यह ध्यान देने लायक है कि ट्रम्प की इस यात्रा के कारण झुग्गी बस्तियों के आगे दीवार बनाकर इसे छुपाया जा रहा है. हालांकि, शहर की नगरपालिका ने इस दावे का खंडन किया है.

एक फेसबुक यूज़र ने इस वीडियो को पोस्ट करते हुए लिखा, “Share it to expose the Hipocracy of BJP. Just for a Trump visit of 2 days look what sort of Shameful act being unleashed on Poor’s. A state where this Shamless CM buy 190Crs luxury plane for himself from tax payers money. Don’t the poor have a right to live in this country under @narendramodi?? Look how #Ahemdabad is getting ready to welcome @realDonaldTrump. @vijayrupanibjp is this part of #GujaratModel ?”

(अनुवाद – “इसे भाजपा की मानसिकता बताने के लिए शेयर करें. ट्रम्प की सिर्फ दो दिवसीय यात्रा के लिए देखिये कैसे गरीबों के साथ शर्मनाक हरकत की गई. ये राज्य, जिसके मुख्यमंत्री टैक्स के पैसों से खुद के लिए 190 करोड़ का भव्य प्लेन खरीदते हैं. क्या इस देश में किसी गरीब को नरेंद्र मोदी के शासन में जीने का हक़ नहीं है? ये देखिये अहमदाबाद डॉनल्ड ट्रम्प का स्वागत करने के लिए तैयार है. विजय रुपानी, क्या ये लोग गुजरात मॉडल का हिस्सा नहीं हैं?”)

Share it to expose the Hipocracy of BJP. Just for a Trump visit of 2 days look what sort of Shameful act being unleashed on Poor’s. A state where this Shamless CM buy 190Crs luxury plane for himself from tax payers money. Don’t the poor have a right to live in this country under @narendramodi?? Look how #Ahemdabad is getting ready to welcome @realDonaldTrump. @vijayrupanibjp is this part of #GujaratModel ? Posted by Manu S on Thursday, 13 February 2020

ऑल्ट न्यूज़ का फ़ैक्ट-चेक

फ़रवरी के पहले सप्ताह में भी ये वीडियो उत्तर प्रदेश की घटना बताकर वायरल हुआ था. 8 फरवरी को प्रकाशित इस दावे की फैक्ट चेक रिपोर्ट आप यहां पढ़ सकते हैं.

ऑल्ट न्यूज़ ने यूट्यूब पर की-वर्ड्स – “fruit market eviction” से सर्च किया, जिससे OTV यानि की ओडिशा टीवी का एक वीडियो मिला. इस वीडियो को 24 जनवरी, 2020 को इस शीर्षक के साथ अपलोड किया है, “Fruit Carts Destroyed During BMC’s Eviction Drive Near Unit 1 Market In Bhubaneswar” (अनुवाद -“भुवनेश्वर के यूनिट 1 मार्केट के नज़दीकी इलाके में BMC ने अतिक्रमण हटाने के दौरान फलों की गाड़ियों को किया नष्ट।”)

youtube https://www.youtube.com/watch?v=RXyDDLTgM08

OTV के वीडियो और वायरल वीडियो की तुलना करने पर, दोनों के बीच दिख रही समानताओं को नीचे चिन्हित किया गया है.

1. क्रेन की निर्माता कम्पनी एक ही है

ऑल्ट न्यूज़ ने पाया कि दोनों वीडियो में दिख रहे क्रेन की निर्माता कम्पनी Terex समान है.

2. हाफ स्वैटर में दिख रहा व्यक्ति

हमने देखा कि दोनों ही वीडियो में हाफ स्वैटर पहने हुए व्यक्ति एक ही हैं.

3. लाल ट्रक

दोनों ही वीडियो में, लाल रंग के ट्रक को अतिक्रमण की जगह पर देखा जा सकता है.

इस प्रकार ये वीडियो एक बार फिर से झूठे दावे के साथ शेयर किया जा रहा है. ये वीडियो न तो यूपी का है, न अहमदाबाद का, बल्कि ओडिशा के भुवनेश्ववर में नगर पालिका द्वारा अतिक्रमण हटाने की कार्यवाही का है.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.