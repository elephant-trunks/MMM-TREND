“यह मंगलुरु में हुआ था, जब शांतिप्रिय समुदाय ने मॉल में एक लड़की से छेड़छाड़ की थी। एक हिन्दू व्यक्ति ने उनको रोका और पूछताछ की। लेकिन देखिये कैसे शान्तिप्रय, हिन्दू के साथ मारपीट और दुर्व्यवहार करते है। क्या यह मॉब लिंचिंग के अंदर आएगा? धर्मनिरपेक्षों को फेविकोल का सेवन करना चाहिए”-अनुवादित।

उपरोक्त संदेश के साथ, एक वीडियो क्लिप में कुछ व्यक्तियों के बीच होते विवाद को देखा जा सकता है, जिसके बाद उनके बीच हाथापाई भी होती है। इस वीडियो को पोस्टकार्ड न्यूज़ के संस्थापक महेश विक्रम हेगड़े ने साझा किया है। यह वेबसाइट अक्सर गलत सूचनाओं को साझा करने के लिए जानी जाती है।

यह वीडियो 42 सेकंड का है। पूरे वीडियो में, कैमरा एक भूरे रंग की शर्ट पहने लड़के पर ही केंद्रित किया गया था, जिसे लोगों ने घेर रखा था। वीडियो के अंत में उस लड़के को पीटते हुए देखा जा सकता है।

यह वीडियो फेसबुक पर भी साझा किया गया है, जिसमें से ज़्यादातर पोस्ट कन्नडा भाषा में है।

महेश विक्रम हेगड़े ने दावा किया है कि मेंगलुरु के एक मॉल में “शांतिप्रिय स्टूडेंट” द्वारा एक लड़की से छेड़छाड़ करने पर यह विवाद हुआ था। बाद में एक हिन्दू ने बीच में हस्तक्षेप किया तो उसे प्रताड़ित किया गया। सोशल मीडिया में ‘शान्तिप्रय’ शब्द को व्यंग के तौर पर मुस्लिम समुदाय के लिए प्रयोग किया जाता है। 26 सितंबर की सुबह, हेगड़े द्वारा की गई पोस्ट को 2300 बार रीट्वीट किया जा चूका है।

25 सितंबर को शहर के फोरम फिज़ा मॉल में विवाद और मारपीट की घटना घटी थी। ऑल्ट न्यूज़ ने मंगलुरु के पुलिस कमिशनर से संपर्क किया, जिन्होंने महेश विक्रम हेगड़े द्वारा साझा किये गए दावों को ख़ारिज करते हुए बताया कि,“हमारी तफ्दीश में ये बातें सामने नहीं आयी है। यह युवकों के बीच आपसी विवाद का मामला था। एक लड़के को अन्य युवकों के समूह द्वारा प्रताड़ित किया गया था। हमने मामला दर्ज किया है और आरोपियों को गिरफ्तार भी किया है”-अनुवाद।

मंगलुरु के पुलिस कमिशनर ने इस घटना के बारे में ट्वीट करते हुए बताया कि पुलिस ने इस घटना का संज्ञान लिया है, उन्होंने अपील की,”तथ्यों को गलत तरीके से पेश ना करे और मामले को सनीसनीखेज ना बनाएं “-अनुवाद। मामले की कार्यवाही और आरोपी की गिरफ्तारी के बारे में भी उन्होंने ट्वीट में बताया है।

A video of an incident of an altercation between two youths was found to be made viral on some SM platforms. Police has taken cognizance, a case is registered and investigation is in progress. Appeal everyone not to misinterpret facts or sensationalize the matter..

— Harsha IPS CP Mangaluru City (@compolmlr) September 25, 2019