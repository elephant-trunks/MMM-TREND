“रियाद ने एयर इंडिया को इज़राइल उड़ानों के लिए जगह इस्तेमाल करने की अनुमति दी”(अनुवाद)। विदेश मंत्रालय के आधिकारिक फेसबुक पेज ने यह खबर दी और इस खबर के स्रोत के रूप में इजरायल के दैनिक हारेत्ज़ को उद्धृत किया। इस समाचार को पूरे भारतीय मीडिया द्वारा व्यापक रूप से सूचित किया गया और 70 वर्षों में “पहला ऐतिहासिक“, एक “राजनयिक जीत” और “इस क्षेत्र में भारत के कूटनीति का संकेत” के रूप में स्वागत किया गया। एयर इंडिया के लिए सऊदी एयरस्पेस खोलने का मतलब ये है कि उड़ान समय कम होगा, ईंधन लागत कम होगा और टिकट सस्ता होगा। इजराइल को प्रस्तावित उड़ानों की खबर के चलते सोशल मीडिया पर बहुत उत्साह दिखा। बस एक ही समस्या थी कि इज़राइली दैनिक हारेत्ज़ जिसने सबसे पहले इस खबर को बताया था, उसने सऊदी अरब के इनकार किए जाने के चार घंटों के भीतर इस खबर को वापस ले लिया था। लेकिन विदेश मंत्रालय, भारतीय मीडिया और कई सोशल मीडिया उपयोगकर्ताओं ने इस महत्वपूर्ण सूचना को नजरंदाज कर दिया।

7 फरवरी को दैनिक हारेत्ज़ ने यह खबर चलाई कि सऊदी अरब ने अपने हवाई क्षेत्र में इज़राइल को उड़ान भरने की अनुमति दी है। यह खबर इजरायल उड़ान उद्योग के अज्ञात स्रोतों पर आधारित थी। वास्तव में चार घंटे बाद उसने यह खबर वापस ले ली और कहा कि सऊदी अरब ने अपने हवाई क्षेत्र में इजराइल के लिए उड़ानों के अनुमति से इनकार किया था। यह जानकारी सऊदी अरब के जनरल अथॉरिटी ऑफ सिविल एविएशन के प्रवक्ता के हवाले से एक लेखक की रिपोर्ट पर आधारित थी।

In historic first, Saudi Arabia allows flights to Israel over its airspace https://t.co/VFxMxYjPna

— Haaretz.com (@haaretzcom) February 7, 2018