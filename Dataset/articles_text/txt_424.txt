ममता बनर्जी की 2 तस्वीरों का एक कोलाज सोशल मीडिया पर काफ़ी शेयर किया जा रहा है. कोलाज की पहली तस्वीर में ममता बनर्जी व्हीलचेयर पर बैठी हुई हैं जबकि दूसरी तस्वीर में वो लोगों का अभिवादन करते हुए चल रही हैं. पहली तस्वीर पर 1 मई 2021 की तारीख लिखी है जबकि दूसरी तस्वीर 2 मई 2021 की बताई गई है. तस्वीरों के ज़रिए ममता बनर्जी पर फ़र्ज़ी रूप से चोटिल होने का आरोप लगाया गया है. ये तस्वीर पश्चिम बंगाल विधानसभा चुनाव परिणाम के बाद शेयर की जा रही है. विधानसभा चुनाव में ममता बनर्जी ने 213 सीटें हासिल कर राज्य में फिर से अपनी सरकार बना ली है. चुनाव परिणाम जारी होने के बाद राज्य के कई हिस्सों में भाजपा और तृणमूल कांग्रेस के कार्यकर्ताओं के बीच झड़प देखने को मिली.

ट्विटर हैन्डल ‘@Sootradhar’ ने ये तस्वीर ट्वीट करते हुए लिखा, “पश्चिम बंगाल, भारत में दुनिया की सबसे अच्छी हेल्थ केयर सिस्टम है”. आर्टिकल लिखे जाने तक इस ट्वीट को 3 हज़ार से ज़्यादा बार रीट्वीट और 12,500 बार लाइक किया जा चुका है. (आर्काइव लिंक)

West Bengal, India has the best public health care system in the world. pic.twitter.com/LekN4Himua

— J (@Sootradhar) May 5, 2021