भारतीय नौसेना ने 4 दिसंबर को अपने 48वें नौसेना दिवस को मनाया, इस दिन ऑपरेशन ट्राइडेंट के तहत भारतीय नौसेना ने 1971 के भारत-पाक युद्ध के दौरान कराची बंदरगाह पर हमला किया था। हर साल, भारतीय नौसेना इस जीत का जश्न मानती है और युद्ध के दौरान नौसेना द्वारा किये गए कार्यों को याद करती है। कई उपयोगकर्ताओं ने सोशल मीडिया पर नौसेना को सम्मान दिया था सम्मान करने वाले अकाउंट में पार्टी और राजनेताओं के अकाउंट भी शामिल है।

भारतीय राष्ट्रीय कांग्रेस ने नौसेना के बहादुर सिपाहियों को सम्मानित करने के लिए लड़ाकू जहाज की एक तस्वीर साझा की। हालांकि, ट्वीट को बाद में डिलीट कर दिया गया था।

हैरानी की बात यह है कि इस तस्वीर को पुडुचेरी की उपराज्यपाल किरण बेदी ने यह कहते हुए साझा किया कि –“हमें #Navy से जुड़े सभी पुरुष और महिलाओं की बहादुरी, निष्ठा और देशप्रेम को सलाम करना चाहिए।” (अनुवाद)

राजस्थान की पूर्व मुख्यमंत्री वसुंधरा राजे ने भी इस अवसर पर इस तस्वीर को ट्वीट किया था।

इस सूची में एक अन्य नाम भी शामिल है, न्यूज़ चैनल दूरदर्शन ने भी इस तस्वीर को शेयर किया है।

2017 में, भारतीय जनता पार्टी के अधिकृत ट्विटर हैंडल ने भी इस मौके पर यह तस्वीर ट्वीट की थी।

Greetings on Indian Navy Day. Let’s wear Armed Forces flag with honour and pride. Contribute generously to the ‘#ArmedForcesFlagDay Fund’ to assure our soldiers that the entire nation cares for them & their families. https://t.co/sFwfNCgrcA pic.twitter.com/PHtqYm9QZU — BJP (@BJP4India) December 4, 2017

तथ्य जांच

गूगल रिवर्स इमेज सर्च करने पर मालूम हुआ कि तस्वीर में दिख रहा जहाज़ अमेरिकी नौसेना के फ्रीडम-क्लास लिटोरल कॉम्बैट शिप की है। 2010 में, स्टार्स एन्ड स्ट्रिप्स ने (Stars and Stripes) ने तस्वीर के साथ कैप्शन साझा किया था कि, “रक्षा सचिव रॉबर्ट गेट्स ने 55 लिटोरल कॉम्बैट शिप बनाने की बात कही है, जिसे नदी के पानी या छिछले पानी में ही उतारा जा सके।” (अनुवाद)

अमेरिकी नौसेना की आधिकारिक वेबसाइट के अनुसार, “The Littoral Combat Ship would be designed as a focused-mission, modular, surface combatant smaller than a FFG but larger and more capable than a PC or MCM ship. LCS was envisioned to be an independently deployable, theater-based ship, capable of changing primary missions through modular Mission Package.(अनुवाद: लिटोरल कॉम्बैट शिप को FFG की तुलना में छोटे आकर का लेकिन एक PC या MCM जहाज की तुलना में बड़ा और अधिक सक्षम, केंद्रित लक्ष्य वाला, मॉड्‍यूलर, सरफेस कॉम्बटांटयुक्तब बनाया जायेगा। LCS मॉड्यूलर मिशन पैकेज द्वारा प्राथमिक मिशनों को बदलने में सक्षम और स्वतंत्र रूप से तैनात, थिएटर-आधारित जहाज़ बनाने की कल्पना है।”

निष्कर्ष के तौर पर, 4 दिसंबर भारतीय नौसेना दिवस के मौके पर, INC और BJP के अधिकृत ट्विटर हैंडल के अलावा पूर्व भाजपा मुख्यमंत्री और पुडुचेरी के राज्यपाल के कार्यालय ने अमेरिकी जहाज़ की तस्वीर को ट्वीट किया।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.