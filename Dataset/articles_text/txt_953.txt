सोशल मीडिया पर एक वीडियो खूब वायरल हो रहा है जिसमें लोगों से घिरे एक व्यक्ति की दाढ़ी और भौहें (eyebrow) निकाली जा रही हैं. दावा है कि वीडियो में दिखनेवाला व्यक्ति मौलवी है जिसने 5 साल की एक लड़की का बलात्कार किया है. वीडियो को इस कॉमन मेसेज के साथ शेयर किया जा रहा है – “मौलवी को पांच साल की बच्ची के साथ बलात्कार करते पकड़ा गया। पड़ोसीयो ने इसकी दाढ़ी और भौंहें मुंड़वा दी हैं.”

भाजपा सोशल मीडिया टीम के सदस्य आशीष मेहता द्वारा शेयर किये गए इस वीडियो को आर्टिकल लिखे जाने तक 7 लाख बार देखा और 16 हज़ार बार शेयर किया जा चुका है. (फ़ेसबुक पोस्ट का आर्काइव लिंक)

कई लोगों ने वीडियो पर कमेंट्स करते हुए इस व्यक्ति को सख्त सज़ा देने की बात कही हैं. ये वीडियो ट्विटर पर भी शेयर किया गया है. नीचे दिए गए ट्वीट पर एक व्यक्ति ने कमेन्ट करते हुए लिखा कि इस व्यक्ति को भारत में बच्चों की सुरक्षा के लिए बनाए गए POCSO ऐक्ट के तहत सज़ा दी जानी चाहिए. उनके कमेन्ट से ऐसा लगता है जैसे ये घटना भारत में ही हुई हो.

Let police file a case against this monster under POCSO Act. Public should not change his look. Otherwise there will be a problem with the victim to identify him. Punishment under POCSO is very severe. Let law handle him instead of providing him with an escape route like this.

— Ajay Kumar (@AjayKum33330695) May 22, 2020