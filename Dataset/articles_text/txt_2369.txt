विधानसभा चुनावों के करीब आने के साथ ही, सोशल मीडिया में राजनीतिक विघटनकारी सूचनाओं की बाढ़ सी आ गई है। कथित रूप से हिंदी समाचार चैनल एबीपी न्यूज़ का एक स्क्रीनशॉट व्यापक रूप से शेयर किया गया है। स्क्रीनशॉट में कथित रूप से कांग्रेस अध्यक्ष राहुल गांधी का एक उद्धरण है, जिसके अनुसार, उन्होंने कहा है कि पाकिस्तान की मदद करना जरूरी है और वह ऐसा जरूर करेंगे, पाकिस्तान को अगले 50 वर्षों के लिए बिना ब्याज 5000 करोड़ रुपये का कर्ज देंगे।

ऊपरोक्त कथित स्क्रीनशॉट 28 नवंबर को एक फेसबुक ग्रुप ‘मिशन मोदी 2019 में अपने 100 मित्रों को जोड़ें‘ में पोस्ट किया गया था। इस ग्रुप के 500,000 से अधिक सदस्य हैं और इस खास पोस्ट को अब तक 7000 बार शेयर किया गया है। यह स्क्रीनशॉट फेसबुक पर बड़ी संख्या में सोशल मीडिया यूजर्स द्वारा पोस्ट किया गया है।

एबीपी न्यूज़ का स्क्रीनशॉट नहीं

सोशल मीडिया में प्रसारित स्क्रीनशॉट नकली है। इस चैनल ने कोई ऐसी खबर नहीं की है, जैसा दावा किया जा रहा है। ऑल्ट न्यूज़ ने एबीपी न्यूज़ के संपादक पंकज झा से बात की, जिन्होंने बताया, “ये सभी स्क्रीनशॉट नकली हैं।”

एबीपी न्यूज़ के बैकग्राउंड का उपयोग करने की यह रणनीति व्यापक रूप से इस्तेमाल की गई है। नवंबर में, चैनल ने ट्वीट करके सोशल मीडिया यूजर्स को फोटोशॉप की गई तस्वीरों के द्वारा चैनल के नाम से फैलाई जा रही नकली खबरों से सावधान भी किया था।

#Urgent: This is to notify that the attached media which is being circulated online has been doctored with our channel's template. The information about Sh. Rahul Gandhi's statements, which these images carry have not been reported by ABP & have no relation with ABP News Network. pic.twitter.com/qYU2sJXqsl — ABP News (@abpnewstv) November 12, 2018

इससे पहले, भाजपा प्रवक्ता संबित पात्रा को इसी तरीके से, किसान आंदोलन के दौरान एबीपी न्यूज़ के एक नकली स्क्रीनशॉट के माध्यम से, नकली उद्धरण देकर निशाना बनाया गया था।

No such Press Conference was ever held by @BJP4India

This is a photoshopped,fake news propagated by a verified Twitter handle to further vested interests & cause disharmony in the country

I sincerely request @TwitterIndia to take stringent action against the verified handle! https://t.co/tU0w2SCrpL — Sambit Patra (@sambitswaraj) October 4, 2018

एबीपी न्यूज़ के नाम से नकली जनमत सर्वेक्षण

नकली बयान एक तरफ, चुनावों से पहले इस चैनल के नाम का इस्तेमाल जनमत सर्वेक्षण और एग्जिट पोल को लेकर गलत सूचना फैलाने के लिए भी किया गया है। हाल ही, छत्तीसगढ़ विधानसभा चुनाव को लेकर एबीपी न्यूज़ और सी-वोटर के नाम से सोशल मीडिया में शेयर किए गए ‘सर्वेक्षण’ के बाद एबीपी न्यूज़ ने एक स्पष्टीकरण भी ट्वीट किया था। पहले भी 2017 में, गुजरात विधानसभा चुनाव से पहले एबीपी न्यूज़ के नाम से एक नकली जनमत सर्वेक्षण प्रसारित किया गया था।

Beware of fake news on social media in the name of ABP News. The attached 'survey' of Chhattisgarh assembly elections which is being circulated online and attributed to ABP News-CVoter is FAKE. pic.twitter.com/EwMSD4xWNf — ABP News (@abpnewstv) November 26, 2018

अंत में, सोशल मीडिया में राहुल गांधी के नाम से पाकिस्तान को लेकर प्रसारित हो रहे बयान के स्क्रीनशॉट नकली हैं।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.