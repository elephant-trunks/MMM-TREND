भारत इस वक़्त कोरोना के केसेज़ के मामले में दुनिया में चौथे नंबर पर पहुंच गया है. लगभग 3 लाख केसेज़ सामने आ चुके हैं. लगातार, लॉकडाउन और अनलॉक पर बहस चल रही है. दिल्ली की हालत बद से बदतर होती जा रही है. वहां के अस्पतालों में बेड्स की समस्या, इलाज में प्राइवेट अस्पतालों के भारी-भरकम ख़र्च की समस्या आदि की बातों से सोशल मीडिया पटा हुआ है. ऐसे में इसी सोशल मीडिया पर एक सर्क्युलर-नुमा नोटिस शेयर हुई. ये सर गंगा राम हॉस्पिटल के हवाले से आया बताया जा रहा है. इसमें लिखा हुआ है कि ICMR की नयी गाइडलाइन के मुताबिक़ कोरोना पॉज़िटिव केसेज़ को घर पर आईसोलेशन में रहना होगा. छोटे-मोटे लक्षण दिखने पर भी यही फ़ॉलो किया जायेगा. इसके अलावा सर्क्युलर में कुछ दवाएं भी हैं जो कि घर पर आइसोलेशन में रह रहे कोरोना पॉज़िटिव लोगों को लेने को कहा गया. बुखार आने पर और गले में दर्द वगैरह के लिए अलग से दवाइयां लिखी गयी हैं.

A prescription/ Advice circulating on SM, in the name of reputed Sir Ganga Ram Hospital, requesting @drharshvardhan @SatyendarJain to confirm the authenticity of the same. pic.twitter.com/ZRPl9KNVNu

चूंकि ये ऐसा समय है जिसमें कोरोना को लेकर बेहद डर का माहौल बना हुआ है, ये सर्क्युलर हर जगह शेयर किया जाने लगा. ट्विटर और फ़ेसबुक के साथ-साथ व्हाट्सऐप पर भी ये ख़ूब शेयर हुआ.

ऑल्ट न्यूज़ को आधिकारिक एंड्रॉइड ऐप पर और व्हाट्सऐप नंबर (+91 76000 11160) पर इस सर्क्युलर/नोटिस की सच्चाई जानने के लिए कई रिक्वेस्ट्स आईं.

अव्वल तो हेल्थ मिनिस्ट्री या फिर किसी भी सरकारी अधिकारी के हवाले से ऐसी कोई भी ख़बर नहीं आई. यहां तक की मीडिया में सूत्रों के हवाले से आने वाली ख़बरों में भी इसे जगह नहीं मिली थी. अचानक ही एक अस्पताल से जुड़े डॉक्टर के लेटरहेड पर इस तरह की ‘बड़ी ख़बर’ का आना शुरू से ही अजीब लग रहा था.

इस मामले में सर गंगा राम अस्पताल ने फुर्ती दिखाते हुए ख़ुद ही ये साफ़ किया कि सोशल मीडिया और मेसेजिंग ऐप्स पर शेयर किये जा रहे इस नोटिस में कोई सच्चाई नहीं है और ये सर्क्युलर फ़र्ज़ी है.

It has been brought to our notice that someone has circulated a fake image and forged the doctor’s signature. #SGRHIndia strongly dissociates it self from such messages. pic.twitter.com/2obOptXxhp

— Sir Ganga Ram Hospital (@sgrhindia) June 11, 2020