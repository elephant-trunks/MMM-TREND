दिल्ली के मुख्यमंत्री अरविंद केजरीवाल के घर के बाहर हुए प्रदर्शन की तस्वीर को एडिट कर गलत दावे के साथ वायरल किया जा रहा है।

नई दिल्ली (विश्वास न्यूज)। सोशल मीडिया पर वायरल हो रही एक तस्वीर को लेकर दावा किया जा रहा है कि यह दिल्ली के मुख्यमंत्री अरविंद केजरीवाल के आधिकारिक निवास के बाहर हुए विरोध प्रदर्शन की तस्वीर है। तस्वीर में एक बड़े गेट पर द कश्मीर फाइल्स मूवी का नाम लिखा हुआ है।

विश्वास न्यूज की जांच में यह तस्वीर फेक और एडिटेड निकली। दिल्ली पुलिस के मुताबिक, अरविंद केजरीवाल के घर के बाहर बीजेपी युवा मोर्चा का प्रदर्शन चल रहा था और इसके बाद प्रदर्शनकारियों ने वहां बवाल मचाते हुए सीसीटीवी कैमरों और सुरक्षा बैरियर को तोड़ दिया था। हालांकि, इस दौरान मुख्य दरवाजे पर लगे गेट पर कश्मीर फाइल्स मूवी का नाम लिखे जाने का दावा गलत है।

क्या है वायरल?

फेसबुक यूजर ‘Dasarathi Rupa Das’ ने वायरल तस्वीर (आर्काइव लिंक) को शेयर करते हुए लिखा है, ”केजरीवाल के घर का गेट पोत दिया गया है

Wow! Non-violent but impactful! Kejriwal who sniggered at and mocked the genocide of #KashmiriPandits in the Delhi assembly, has to now face his entrance gate that is painted with the truth. This is done by #AdvAshutoshBJP KejriwalAgainstHindus.”

सोशल मीडिया पर गलत दावे के साथ वायरल हो रही तस्वीर

कई अन्य यूजर्स ने इस तस्वीर को समान और मिलते-जुलते दावे के साथ शेयर किया है।

पड़ताल

वायरल हो रही तस्वीर को रिवर्स इमेज सर्च करने पर कई न्यूज रिपोर्ट्स मिली, जिसमें इस तस्वीर का इस्तेमाल किया गया है। हालांकि, रिपोर्ट्स में इस्तेमाल की गई तस्वीर और वायरल हो रही तस्वीर में अंतर है। ओरिजिनल तस्वीर में दरवाजे पर लगे गेट पर लाल रंग की स्याही के छाप नजर आ रहे हैं, लेकिन इस पर ‘द कश्मीर फाइल्स’ मूवी का नाम नहीं लिखा हुआ है। नीचे दर्शाए गए कोलाज में वायरल तस्वीर और ओरिजिनल तस्वीर के बीच के अंतर को देखा जा सकता है।

आम आदमी पार्टी के राज्यसभा के सांसद राघव चड्ढा ने अपनी प्रोफाइल से भी इस तस्वीर को शेयर किया है। उन्होंने लिखा है, ‘माननीय मुख्यमंत्री @arvindkejriwal जी के आवास पर भाजपा के गुंडों द्वारा करा गया हमला बेहद निंदनीय है. पुलिस की मौजूदगी में इन गुंडों ने बैरिकेड तोड़े, सीसीटीवी कैमरा तोड़े. पंजाब की हार की बौखलाहट में भाजपा वाले इतनी घटिया राजनीति पर उतर गए.’

आज तक की न्यूज रिपोर्ट में भी इस तस्वीर का इस्तेमाल किया गया है। रिपोर्ट के मुताबिक, ‘दिल्ली पुलिस का कहना है कि अरविंद केजरीवाल के घर के बाहर बीजेपी युवा मोर्चा का विरोध प्रदर्शन चल रहा था। इसके बाद प्रदर्शनकारियों ने यहां बवाल मचाया और सीसीटीवी तोड़ दिए।’

रिपोर्ट में इस्तेमाल की गई तस्वीर में भी दरवाजे पर लाल स्याही के छाप को देखा जा सकता है, लेकिन इस पर ‘द कश्मीर फाइल्स’ मूवी का नाम नहीं लिखा हुआ है, जैसा कि वायरल तस्वीर में दावा किया गया है।

वायरल तस्वीर को लेकर हमने न्यूज एजेंसी के फोटो रिपोर्टर दिनेश जोशी से संपर्क किया। विरोध प्रदर्शन की ओरिजिनल तस्वीरों को साझा करते हुए उन्होंने वायरल तस्वीर को फेक बताया।

वायरल तस्वीर को गलत दावे के साथ शेयर करने वाले यूजर को फेसबुक पर करीब आठ हजार लोग फॉलो करते हैं।

निष्कर्ष: दिल्ली के मुख्यमंत्री अरविंद केजरीवाल के घर के बाहर हुए प्रदर्शन की तस्वीर को एडिट कर गलत दावे के साथ वायरल किया जा रहा है।

Claim Review : अरविंद केजरीवाल के घर बाहर हुए विरोध प्रदर्शन की तस्वीर

Claimed By : FB User-Dasarathi Rupa Das

Fact Check : झूठ झूठ फेक न्यूज की प्रकृति को बताने वाला सिंबल सच

भ्रामक

झूठ

पूरा सच जानें... किसी सूचना या अफवाह पर संदेह हो तो हमें बताएं सब को बताएं, सच जानना आपका अधिकार है। अगर आपको ऐसी किसी भी मैसेज या अफवाह पर संदेह है जिसका असर समाज, देश और आप पर हो सकता है तो हमें बताएं। आप हमें नीचे दिए गए किसी भी माध्यम के जरिए जानकारी भेज सकते हैं...

Contribute to Vishwas News कॉरपोरेट और राजनीतिक दबाव से मुक्त होकर सत्ता को हमेशा आइना दिखाने वाली फैक्ट चेक जर्नलिज्म सिर्फ और सिर्फ आपके सहयोग से संभव है। इस मुहिम में हमें आपके साथ और सहयोगी की जरूरत है। फर्जी और गुमराह करने वाली खबर के खिलाफ जारी इस लड़ाई में हमारी मदद करें और कृपया हमें आर्थिक सहयोग दें।

टैग्स