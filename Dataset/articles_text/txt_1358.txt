सोशल मीडिया पर एक वीडियो वायरल हो रहा है जिसके साथ दावा किया जा रहा है कि यह वीडियो उस हमले का है, जिसमें ईरानी जनरल कासिम सुलेमानी मारे गए। मीना दास नारायण, जिन्हें पीएम मोदी ट्विट्टर पर फॉलो करते हैं, उन्होने इस वीडियो को शेयर करते हुए लिखा है, “सुलेमानी के खात्मे का अद्भुत वीडियो” -(अनुवाद)

Amazing video of Sulaimani’s end pic.twitter.com/3aOdiUCy8l — Meena Das Narayan (@MeenaDasNarayan) January 6, 2020

इस वीडियो को ABP न्यूज़ ने ईरान पर अमरीकी हमले के ब्रॉडकास्ट के दौरान चलाया है, “पिछले दिनों से एक वीडियो सोशल मीडिया पर जो जमकर वायरल हो रहा है, जिसके बारे में कहा जा रहा था कि वीडियो अमेरिकी एयर स्ट्राइक का है।” इसके बाद इस चैनल ने इस वीडियो को चलाते हुए इसमें दिख रहे दृश्य का विवरण दिया, “एक मिनट 40 सेकंड के इस वीडियो को लेकर दावा किया जा रहा है कि यह कुद्स फोर्स के मुखिया जनरल कासिफ सुलेमानी के काफिले पर अमेरिका के एयर स्ट्राइक का वीडियो है। वीडियो में 6 गाड़ियां नजर आ रही है, जिसमें कुछ ही सेकंड बाद आसमान से बमों की बरसाल होती है। जैसे ही काफिले में आगे की गाड़ियों पर हमला होता है, पीछे की गाड़ियां बचकर निकलने की कोशिश करती नज़र आती है, लेकिन कुछ ही देर में एक-एक कर काफिले की सभी गाड़ियों को हमले में उड़ा दिया जाता है।” बाद में चैनल इसके साथ यह भी जोड़ा, “ABP न्यूज़ इस वीडियो की सत्यता की पुष्टि नहीं करता है।” यह प्रसारण चैनल द्वारा 8 जनवरी की सुबह 10 बजे के शो का हिस्सा था।

https://vimeo.com/383477894

यह क्लिप फेसबुक और ट्विटर पर वायरल है।

इस वीडियो की पड़ताल के लिए हमें ऑल्ट न्यूज़ के एप्प पर और व्हाट्सप्प पर कई अनुरोध प्राप्त हुए हैं।

तथ्य-जांच: वीडियो गेम

इस वीडियो से लिए गए कीफ्रेम का रिवर्स सर्च करने पर हमें कुछ वेबसाइट्स मिले, जिनपर लिखा था, “AC-130 Gunship Simulator”

एक कीवर्ड सर्च से हमें वायरल वीडियो की अपेक्षा ज्यादा स्पष्ट एक वीडियो यूट्यूब पर मिला, जिसे Byte Conveyor Studios ने अपलोड किया था। Byte Conveyor Studios अर्जेंटीना में एक स्वतंत्र गेम डेवलपमेंट स्टूडियो है। इस वीडियो के विवरण में लिखा है कि “AC-130 Gunship Simulator: Special Ops Squadron” गेम का पूर्वावलोकन है। वीडियो के दायीं तरफ कोने में लिखा हुआ देखा जा सकता है, “काम प्रगति पर है। सभी सामग्री परिवर्तन का विषय है” (Development footage. This is a work in progress. All contents subject to change)

यह वीडियो पूर्व में इस दावे से भी वायरल था कि ISIS अपने लक्ष्यों को इस तरह मार रहा।

Just in case you’re wondering how that ISIS killing is going:

Warning: Graphic. pic.twitter.com/HhgL3zqPmH — MIKE J. (@sowtrout) July 25, 2017

इस तरह यह एक वीडियो गेम का क्लिप है और इसका ईरानी जनरल कासिम सुलेमानी पर अमेरिकी फाॅर्स के हमले से कोई संबंध नहीं है।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.