दिल्ली के मुख्यमंत्री अरविंद केजरीवाल का एक वीडियो सोशल मीडिया पर वायरल हो रहा है. इस वीडियो में, केजरीवाल को एक गाड़ी पर लोगों से घिरे हुए देखा जा सकता है. जबकि सड़क पर हाथापाई हो रही है. वायरल वीडियो में दावा किया जा रहा है कि केजरीवाल के रोड शो के दौरान आम आदमी पार्टी (आप) में एक व्यक्ति की पिटाई की गई और केजरीवाल चुपचाप देखते रहे.

बीजेपी आईटी सेल के मुखिया अमित मालवीय ने इस वीडियो को ट्वीट करते हुए दावा किया कि एक व्यक्ति को केजरीवाल के रोड शो के दौरान लिंच किया गया. ये वीडियो अमित शाह की रैली में नागरिकता संशोधन अधियनियम (सीएए) के विरोध में नारेबाजी और प्रदर्शन कर रहे व्यक्ति की पिटाई वाले मामले की पृष्ठभूमि में आया है.

AAP workers indulge in brutality, lynch a man in Arvind Kejriwal’s road show, who remains a mute spectator, doesn’t intervene, goes around his program as if nothing is happening…

Is this man even fit to be in public life let alone occupy a public office?pic.twitter.com/baYVtrY7Qi

— Amit Malviya (@amitmalviya) January 31, 2020