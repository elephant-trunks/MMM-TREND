सुदर्शन न्यूज़ ने 15 अप्रैल को एक शो के दौरान पवन हंस लिमिटेड में ‘नौकरी जिहाद’ का दावा किया. शो में दावा किया गया कि सरकारी कंपनी पवन हंस लिमिटेड सिर्फ मुस्लिमों को ही नौकरी दे रही है और हिन्दू छात्रों के साथ भेदभाव कर रही है. (आर्काइव लिंक) पवन हंस लिमिटेड भारत सरकार के नागरिक उड्डयन मंत्रालय के तहत एक सरकारी मिनी रत्न कंपनी है.

सुदर्शन न्यूज़ के 16 अप्रैल के एक कार्यक्रम ‘बिंदास बोल’ में सुरेश चव्हाणके ने कहा, “पूरे हिंदुस्तान में एविएशन का कोर्स करके, लाखों की फ़ीस भरके जॉब लेस हैं, बेकार हैं. लेकिन जामिया मिल्लिया इस्लामिया क्या जामिया मिल्लिया इस्लामिया! ये दिल्ली के अंदर जो कैंपस है उसके साथ पवन हंस ने न जाने क्या गुल खिलाएं हैं. उसका एग्रीमेंट का कागज़ भी है मेरे पास. लेकिन पवन हंस ने हालिया की गई भर्ती का सौ प्रतिशत लोगों को जामिया से लिया गया है. कोई विज्ञापन नहीं, किसी प्रकार की कोई अपील नहीं. मानो कि किसी शेख़ के कंपनी हो और उसके मन में आ गया उसको ले लिया. भारत सरकार के रिक्रूटमेंट के नियमों के उल्लंघन से लेके और भी कई प्रश्न हैं.” सुरेश चव्हाणके ने इस शो के दौरान इन नियुक्तियों को रद्द करने की मांग की.

DD न्यूज़ के सीनियर एडिटर अशोक श्रीवास्तव ने एक लिस्ट की तस्वीर 7 अप्रैल को ट्वीट की थी. इसमें 9 इंटर्न्स के नाम दिए गए हैं. ये सभी नाम मुस्लिम हैं. अशोक श्रीवास्तव ने दावा किया कि पवन हंस ने वेकेंसी का कोई विज्ञापन नहीं निकाला. सीधे जामिया से संपर्क किया और जामिया के को-ऑर्डिनेटर ने ये लिस्ट भेज दी. इस ट्वीट को 7 हज़ार से अधिक लाइक्स मिले. (आर्काइव लिंक)

ऑप इंडिया सहित कई राइट विंग यूज़र्स ने ऐसा ही दावा किया. सुदर्शन न्यूज़ के सागर कुमार ने क्रिएटली का बनाया एक ग्राफ़िक शेयर करते हुए इसे हिन्दुओं के खिलाफ़ बहुत बड़ी साजिश बताया.

This slideshow requires JavaScript.

एक छात्र अंश अग्रवाल के पिता राजीव अग्रवाल ने ट्वीट करते हुए लिखा कि अंश का CGPA में सबसे ज़्यादा मार्क्स आया था जिसके बावजूद उसका सेलेक्शन नहीं हुआ. उन्होंने भारत सरकार से इस मामले में इन्क्वायरी बिठाने की मांग की.

My son is a graduate from https://t.co/TBxI8SdLvu.Aeronautics Jamia,who have highest cgpa in mechanical branch yet was not selected by pawan hans apprenticeship,why? @PMOIndia @OpIndia_com @AmitShahOffice @KapilMishra_IND @JM_Scindia please do inquiry pic.twitter.com/wiohAaTIhS

— Rajeev Aggarwal (@Rajeev_Agarwal4) April 8, 2022