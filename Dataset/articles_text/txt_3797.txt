वायरल स्क्रीनशॉट पीटीआई के नाम से बने फेक अकाउंट से किए गए ट्वीट का था। इसकी प्रोफाइल पिक और नाम को बाद में बदल दिया गया। पीटीआई की ट्विटर आईडी @PTI_News है, जबकि वायरल स्क्रीनशॉट की आईडी @ZackRhea है। अन्ना हजारे ने भी इस तरह का कोई बयान नहीं दिया है।

नई दिल्ली (विश्वास न्यूज)। महाराष्ट्र में चल रही राजनीतिक उठापटक के बीच सोशल मीडिया पर एक स्क्रीनशॉट वायरल हो रहा है। इसकी प्रोफाइल पिक में पीटीआई का लोगो लगा हुआ है। इसमें अन्ना हजारे के हवाले से लिखा है कि अगर इस बार देवेंद्र फडणवीस को मुख्यमंत्री नहीं बनाया गया तो मैं साकी नाका रेलवे स्टेशन पर भूख हड़ताल शुरू कर दूंगा।

विश्वास न्यूज ने अपनी पड़ताल में पीटीआई के नाम पर वायरल हो रहे ट्वीट को फेक पाया। न तो पीटीआई ने ऐसा कोई ट्वीट किया है और न ही अन्ना हजारे ने ऐसा बयान दिया है।

क्या है वायरल पोस्ट में

फेसबुक यूजर Arun V Mathew (आर्काइव लिंक) ने 24 जून को स्क्रीनशॉट शेयर किया। इसमें प्रोफाइल नेम में Press Trust Of India लिखा हुआ है और इस पर पीटीआई का लोगो लगा हुआ है। इसमें लिखा है,

अगर देवेंद्र फडणवीस को इस बार सीएम नहीं बनाया गया तो मैं साकी नाका रेलवे स्टेशन पर भूख हड़ताल शुरू कर दूंगा’— अन्ना हजारे।

इसको शेयर करते हुए यूजर ने लिखा है,

Please ALLOW this #HungerStrike & strictly ensure NO #Food or #Doctors are available anywhere near that site !

Let’s FLUSH out this #HumanWaste for good !

(इस भूख हड़ताल को अनुमति दी जाए और ध्यान रखें कि कोई खाद्य पदार्थ या डॉक्टर उस जगह के आसपास न रहें।)

सोशल मीडिया पर वायरल पोस्ट।

पड़ताल

वायरल स्क्रीनशॉट की पड़ताल के लिए हमने सबसे पहले इसे ध्यान से देखा। इसमें प्रोफाइल आईडी @ZackRhea लिखा हुआ है। हमने इस ट्विटर अकाउंट को सर्च किया। वायरल ट्वीट 24 जून 2022 को किया गया है। वायरल स्क्रीनशॉट और इस ट्वीट में बस यूजर नेम और प्रोफाइल पिक अलग-अलग हैं, बाकी सब एक जैसा है।

ट्वीट के कमेंट सेक्शन में कुछ लोगों के रिप्लाई से इस पर संदेह होता है। @Desert_Oasis_ ने लिखा है कि कुछ देर के लिए मुझे लगा कि यह असली अकाउंट है, लेकिन जब इसके बिरयानी ट्वीट देखे तो पता चला। इसी तरह aree_shuklajii ने लिखा है कि प्रेस ट्रस्ट ऑफ इंडिया ने भरोसा खो दिया।

वेबैक टूल पर हमें इस ट्वीट की जानकारी मिली। इससे पता चलता है कि बाद में इसकी प्रोफाइल पिक और नाम बदल दिया गया है। मतलब यह ट्वीट पीटीआई के नाम पर बने एक फेक अकाउंट से किया गया था।

हमने पीटीआई के असली ट्विटर अकाउंट को सर्च किया। उसमें हमें इस तरह का कोई ट्वीट नहीं दिखा। इसकी प्रोफाइल आईडी @PTI_News है।

इसके बाद हमने अन्ना हजारे के नाम से वायरल हो रहे इस बयान को कीवर्ड से सर्च किया, लेकिन ऐसी कोई खबर नहीं मिली, जिससे यह साबित हो सके कि अन्ना ने ऐसा कोई बयान दिया है। इसकी अधिक पुष्टि के लिए हमने अन्ना हजारे के कार्यालय में संपर्क किया। उनका कहना है, ‘अन्ना हजारे ने ऐसा कोई बयान नहीं दिया है।‘

स्क्रीनशॉट को शेयर करने वाले फेसबुक यूजर ‘अरुण वी मैथ्यू‘ की प्रोफाइल को हमने स्कैन किया। इसके मुताबिक, वह चेन्नई में रहते हैं।

निष्कर्ष: वायरल स्क्रीनशॉट पीटीआई के नाम से बने फेक अकाउंट से किए गए ट्वीट का था। इसकी प्रोफाइल पिक और नाम को बाद में बदल दिया गया। पीटीआई की ट्विटर आईडी @PTI_News है, जबकि वायरल स्क्रीनशॉट की आईडी @ZackRhea है। अन्ना हजारे ने भी इस तरह का कोई बयान नहीं दिया है।

Claim Review : पीटीआई ने किया ट्वीट, अगर देवेंद्र फडणवीस को इस बार सीएम नहीं बनाया गया तो मैं साकी नाका रेलवे स्टेशन पर भूख हड़ताल शुरू कर दूंगा— अन्ना हजारे।

Claimed By : FB User- Arun V Mathew

Fact Check : झूठ झूठ फेक न्यूज की प्रकृति को बताने वाला सिंबल सच

भ्रामक

झूठ

पूरा सच जानें... किसी सूचना या अफवाह पर संदेह हो तो हमें बताएं सब को बताएं, सच जानना आपका अधिकार है। अगर आपको ऐसी किसी भी मैसेज या अफवाह पर संदेह है जिसका असर समाज, देश और आप पर हो सकता है तो हमें बताएं। आप हमें नीचे दिए गए किसी भी माध्यम के जरिए जानकारी भेज सकते हैं...

Contribute to Vishwas News कॉरपोरेट और राजनीतिक दबाव से मुक्त होकर सत्ता को हमेशा आइना दिखाने वाली फैक्ट चेक जर्नलिज्म सिर्फ और सिर्फ आपके सहयोग से संभव है। इस मुहिम में हमें आपके साथ और सहयोगी की जरूरत है। फर्जी और गुमराह करने वाली खबर के खिलाफ जारी इस लड़ाई में हमारी मदद करें और कृपया हमें आर्थिक सहयोग दें।

टैग्स