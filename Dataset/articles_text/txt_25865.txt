इस साल की शुरुआत में साहित्यकार पाउलो कोएल्हो ने भारत का एक वीडियो ट्वीट किया था. ये एक CCTV फ़ुटेज था जिसमें भीड़-भाड़ वाली सड़क पर एक दिव्यांग व्यक्ति साइकिल की चेन चढ़ाने की कोशिश कर रहा है. ये व्यक्ति काफी परेशान दिख रहा है. लेकिन कोई इसकी मदद नहीं करता है. हालांकि, दो स्कूली बच्चे उसे परेशान होते देख उसकी मदद करते हैं. ये बच्चे ट्राइसाइकिल पर चढ़ने में भी इस व्यक्ति की मदद करते हैं.

पाउलो कोएल्हो ने लिखा, “भारत के दो बच्चों का ये वीडियो आपके परेशानी भरे दिन को अच्छा बना देगा.” इसे 20 लाख से ज़्यादा व्यूज़ मिले. वीडियो पर किये गए जवाब से ऐसा लगता है कि बहुत से लोग इसे एक असली घटना मान रहे हैं. जबकि ये वीडियो नाटकीय है और कई लोगों ने भी इस बात का ज़िक्र किया है.

Two boys from India to brighten your complicated day pic.twitter.com/KfVep2IwAv

— Paulo Coelho (@paulocoelho) February 25, 2022