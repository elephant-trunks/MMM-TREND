कुछ दिन पहले, इंडिया टुडे ने दिल्ली के जवाहरलाल नेहरू विश्वविद्यालय (JNU) के परिसर में 5 जनवरी की हिंसा, जिसमें 36 लोग घायल हुए थे, की पड़ताल करते हुए स्टिंग ऑपरेशनों की एक श्रृंखला प्रसारित की थी। इस प्रसारण के एंकर पत्रकार राहुल कंवल थे।

12 जनवरी से, कंवल की 20-सेकंड की एक क्लिप सोशल मीडिया में इस दावे के साथ प्रसारित हो रही है कि उन्होंने ‘वंदे मातरम्’ का नारा लगाने को राष्ट्र-विरोधी कहा है। मुंबई से भाजपा प्रवक्ता सुरेश नाखुआ ने वीडियो को इस सन्देश के साथ पोस्ट किया – “तो, @IndiaToday के @rahulkanwal का कहना है “वंदे मातरम के नारे लगाना राष्ट्र विरोधी है”। अब देखते हैं कि राहुल इसे कैसे घुमाते हैं” (अनुवाद)। इस लेख के लिखे जाने तक नाखुआ के ट्वीट को 4,500 से अधिक बार रिट्वीट किया जा चूका है।

दिलचस्प बात यह है कि नाखुआ ने फरवरी 2016 में भी ऐसे ही एक दावे के साथ यह क्लिप ट्वीट के ज़रिये साझा की थी। उस समय, उस ट्वीट को करीब 120 बार रिट्वीट किया गया था।

जम्मू-कश्मीर भाजपा की युवा शाखा BJYM के राष्ट्रीय मीडिया प्रभारी रोहित चहल ने यही वीडियो इस सन्देश के साथ पोस्ट किया – “@rahulkanwal के अनुसार वंदे मातरम गाना राष्ट्र विरोधी गतिविधि है! #RahulKanwalExposed” (अनुवाद)।

आंध्र भाजपा के सोशल मीडिया और आईटी सेल के सदस्य सौरभ खमार, जिनकी प्रोफ़ाइल तस्वीर में वह पीएम मोदी के साथ दिखाई दे रहे हैं, एक स्टेडियम की भीड़ द्वारा वन्दे मातरम का नारा लगाते हुए वीडियो को ट्वीट किया और कंवल की चुटकी ली। उनके ट्वीट के मुताबिक, “@rahulkanwal ??? क्या हम इन 30 हज़ार लोगों पर देश विरोधी होने का आरोप पत्र दाखिल कर सकते हैं?” (अनुवाद)।

राहुल कंवल ने एक ट्वीट के ज़रिये वायरल दावे का जवाब दिया है। पत्रकार ने जवाब देते हुए लिखा, “जो हुआ वह इस प्रकार है। @indiatoday SIT ने वकीलों को बेनकाब किया, जिन्होंने कैमरे के सामने स्वीकार किया कि उन्होंने कन्हैया को अदालत में पीटा, जबकि पुलिस देखती रही। कन्हैया पर हमला करने वाले वकीलों ने वंदे मातरम के नारे लगाए। किसी पर हमला करना और वंदे मातरम के नारे लगाना राष्ट्र-विरोधी है। तब कहा, अब भी कहूंगा। जय हिंद।” (अनुवाद)

Here’s what happened. @indiatoday SIT exposed lawyers who accepted on camera they bashed up Kanhaiya in court while cops watched. Lawyers attacking Kanhaiya chanted Vande Mataram. To attack someone and chant Vande Mataram is anti-national. Said it then, will say it now. Jai Hind. pic.twitter.com/JybiiEXXZO

— Rahul Kanwal (@rahulkanwal) January 13, 2020