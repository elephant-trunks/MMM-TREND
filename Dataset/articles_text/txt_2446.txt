इन दिनों सोशल मीडिया में 34-सेकंड का एक वीडियो क्लिप वायरल है, जिसमें केंद्रीय मंत्री नितिन गडकरी कहते हैं, “हम बहुत आश्वस्त थे कि हम कभी सत्ता में नहीं आ सकते। तो हमारे लोगों ने हमें बड़े वादे करने का सुझाव दिया। अब लोग हमें अपने वादों की याद दिलाते हैं … तो हम सिर्फ हंसते और आगे बढ़ जाते हैं।” (अनुवाद) गडकरी, बॉलीवुड अभिनेता नाना पाटेकर के साथ 4 अक्टूबर को, एक अतिथि के रूप में, कलर्स मराठी चैनल के रियलिटी शो, ‘असल पावहेन, इरसल नामून’ में थे। कांग्रेस पार्टी ने तेजी दिखलाई और “मोदी सरकार ‘जुमलों’ और झूठे वादों पर बनी है” इस संदेश के साथ, इस क्लिप को ट्वीट करके गडकरी को खूब आड़े हाथ लिया।

Good to see Union Minister @nitin_gadkari concurring with our view that the Modi Govt was built on jumlas and fake promises. pic.twitter.com/DewDbnd16w

अगले दिन, एआईसीसी अध्यक्ष राहुल गांधी ने भी वही वीडियो ट्वीट किया था। नेशनल हेराल्ड, द वीक और टाइम्स ऑफ इंडिया जैसे कई मीडिया संगठनों ने वीडियो पर रिपोर्ट की है। 10 अक्टूबर को, नितिन गडकरी ने प्रेस कॉन्फ्रेंस आयोजित करके स्पष्ट किया कि मीडिया की ख़बरों ने उनकी बात गलत तरीके से पेश की है। उन्होंने राहुल गांधी को यह कहते हुए निशाने पे लिया, वो आश्चर्यचकित हैं यदि उन्हें (राहुल गाँधी) को मराठी समझ आती है।

This is false, I did not say anything on Modi ji or 15 lakhs etc. The program was in Marathi and I wonder since when has Rahul ji starting understanding Marathi?: Nitin Gadkari,Union Minister on reports that he said BJP over promised in 2014 elections pic.twitter.com/mqu9ELsiX7

— ANI (@ANI) October 10, 2018