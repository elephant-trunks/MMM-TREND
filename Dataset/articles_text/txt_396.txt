इज़रायल और फ़िलिस्तीन के बीच हालिया तनाव में दर्जनों लोग मारे जा चुके हैं. दोनों देशों को लेकर दुनियाभर में लोग दो धड़ों में बंट चुके हैं. एक खेमा इज़रायल के रॉकेट हमले को जायज़ ठहरा रहा है तो दूसरा फ़िलिस्तीनियों पर हो रहे हमलों की आलोचना कर रहा है. 11 दिनों से हो रहे लगातार हमलों के बाद शुक्रवार को दोनों देशों के बीच युद्धविराम पर समझौता हुआ. लेकिन इसके चंद घंटे बाद ही इज़रायली सेना ने अल-अक्सा मस्जिद में आंसू गैस और रबर बुलेट्स चलाई और मामला एक बार फिर गरमाया हुआ है.

कई दिनों से चल रहे इस तनाव के बीच भारतीय सोशल मीडिया में इससे जुड़े कई विज़ुअल शेयर किये जाते रहे हैं. अब ट्विटर और फ़ेसबुक पर एक प्रदर्शन का वीडियो शेयर किया जा रहा है जिसमें लोग फ़िलिस्तीन का समर्थन करते हुए दिख रहे हैं. वीडियो शेयर करते हुए लोगों ने दावा किया कि ये प्रदर्शन केरल के वायनाड में किया जा रहा है. यहां बता दें कि वायनाड राहुल गांधी का सांसदीय क्षेत्र है.

एक ट्विटर यूज़र@ByRakeshSimha ने लिखा, “ये गाज़ा या बगदाद या तेहरान नहीं है. ये हमास समर्थक जिहादी केरल के वायनाड के हैं जो राहुल गांधी का विधानसभा क्षेत्र है. ये वर्चुअल तौर से भारत में हामस की शाखा ही है.” (आर्काइव लिंक)

This is not Gaza or Baghdad or Tehran. These pro Hamas jehadis supporting Palestine are in Kerala’s Waynad, Rahul Gandhi’s constituency. This is virtually a pro Hamas branch in India. pic.twitter.com/zfVRzunxg2

— Rakesh Thiyyan (@ByRakeshSimha) May 20, 2021