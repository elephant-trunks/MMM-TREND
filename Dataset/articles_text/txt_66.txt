24 मार्च को बजट सत्र के दौरान दिल्ली के CM अरविंद केजरीवाल के संबोधन का एक हिस्सा काफी सुर्खियों में है. उन्होंने संबोधन के दौरान, विवादास्पद फ़िल्म ‘द कश्मीर फ़ाइल्स’ का ज़िक्र किया. वीडियो क्लिप में CM केजरीवाल को ये कहते हुए सुना जा सकता है, “ये कह रहे हैं कि द कश्मीर फ़ाइल्स को टैक्स-फ्री करो. तो इसे यूट्यूब पर डाल दो ये फ्री फ्री हो जाएगी.” गौरतलब है कि उत्तर प्रदेश, त्रिपुरा, गोवा, हरियाणा, गुजरात और उत्तराखंड समेत बीजेपी शासित ज़्यादातर राज्यों में फ़िल्म टैक्स फ्री कर दी गई है.

भाजपा के कई सदस्यों ने केजरीवाल को टारगेट करते हुए दावा किया कि उन्होंने कश्मीरी हिंदुओं पर हुए अत्याचारों से इनकार किया है.

बीजेपी आईटी सेल के हेड अमित मालवीय ने 15 सेकेंड की एक क्लिप शेयर की. पहले 8 सेकंड में AAP के सदस्यों को हंसते हुए देखा जा सकता है जिसके बाद केजरीवाल कहते हैं, “पोस्टर भी नहीं लगावाएंगे झूठी फ़िल्मों के…” अमित मालवीय ने दावा किया कि दिल्ली के CM ने कश्मीरी पंडितों के साथ हुए अत्याचारों पर आधारित फ़िल्म ‘द कश्मीरी फाइल्स’ को एक झूठ करार दिया.

Only an inhuman, cruel and depraved mind can laugh at and deny the genocide of Kashmiri Hindus. Kejriwal has ripped open the wounds of the Hindu community, who have been forced to live as refugees in their own country, for 32 long years, by calling #KashmirFiles a झूठी फ़िल्म… pic.twitter.com/63w2x9QKqq

— Amit Malviya (@amitmalviya) March 25, 2022