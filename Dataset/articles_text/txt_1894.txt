पिछले हफ्ते तृणमूल कांग्रेस की सांसद महुआ मोइत्रा, लोकसभा में अपने पहले भाषण को लेकर मुख्य रूप से समाचार में छायी रही, जिसमें उनके भाषण को लेकर यह झूठा दावा किया गया था कि उनका भाषण एक अमेरिकी पत्रकार द्वारा लिखे गए लेख से चुराया गया है।

ट्विटर पर महुआ मोइत्रा के नाम से कई अकाउंट चलाये जा रहे है।

यह आश्चर्यजनक नहीं है कि, कुछ ट्विटर उपयोगकर्ताओं ने इन अकाउंट के ज़रिये लोगों को धोखा दिया है। उदाहरण के तौर पर, नीचे पोस्ट किया गया स्क्रीनशॉट मोइत्रा (@moitra_mahua) के एक फ़र्ज़ी अकाउंट का है। इस अकाउंट के फॉलोवर्स की संख्या 6000 हैं, जिसमें टीएमसी के सांसद डेरेक ओ ब्रायन और पत्रकार संकर्षण ठाकुर भी शामिल हैं। इस अकाउंट में स्पष्ट रूप से यह बताने की कोशिश की गई है जैसे यह महुआ मोइत्रा का अकाउंट ही हो।

महुआ मोइत्रा का अधिकृत ट्विटर अकाउंट @MahuaMoitra हैं। इस बात की पुष्टि खुद महुआ मोइत्रा ने ऑल्ट न्यूज़ से करते हुए कहा है की,“मेरे पास मेरा एक ही अधिकृत अकाउंट है। जो की @MahuaMoitra है”। इसी बात को उनके अकाउंट के परिचय में भी लिखा गया है। उनके अधिकृत अकाउंट के स्क्रीनशॉट को नीचे पोस्ट किया गया है।

पैरोडी / न्यूज़फीड / कमेंट्री / फैंस अकाउंट पर ट्विटर की पालिसी स्पष्ट रूप से बताती है कि उपयोगकर्ताओं ऐसे अकाउंट बना सकते हैं, लेकिन उन्हें कुछ दिशानिर्देशों का पालन करना होगा, जैसे कि अकाउंट के परिचय में स्पष्ट रूप से अकाउंट के नाम का उल्लेख करना होगा और साथ ही इस अकाउंट का संबंध अन्य अकाउंट के विषय से नहीं है यह भी बताना होगा। अकाउंट के साथ बताना होगा कि यह एक पैरोडी या फैंस अकाउंट है।

जबकि इन सभी अकाउंट में से एक अकाउंट में कहा गया है कि यह मोइत्रा का पैरोडी अकाउंट है, और दो अन्य अकाउंट को उन्होंने प्रशंसक अकाउंट के रूप में बताया हैं। इस लेख को लिखते समय @Moitra_Mahua अकाउंट में इस बात इस बात की जानकारी दी गई है कि यह एक पैरोडी अकाउंट है। इस अकाउंट के झांसे में आनेवालों में ज़ी न्यूज़ के एंकर सुधीर चौधरी और बिजनेस लाइन भी शामिल हैं।

“Privileged”MP @moitra_mahua backed by @MamataOfficial’s money&muscle,brings a breach of privilege motion against me in Lok Sabha.I hv none of her privileges&power,just my freedom of expression.Tonight in the people’s parliament I’ll move a breach of privilege motion against her. pic.twitter.com/TQj3IuihI0

— Sudhir Chaudhary (@sudhirchaudhary) July 4, 2019