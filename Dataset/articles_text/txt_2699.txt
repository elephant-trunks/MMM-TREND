ट्विटर हैंडल @DurgaMenon ने अपनी ट्विटर टाइमलाइन पर एक वीडियो पोस्ट किया है, इस अकाउंट को प्रधानमंत्री नरेंद्र मोदी, बिजली मंत्री पीयूष गोयल और कई अन्य वरिष्ठ भाजपा नेता फॉलो करते है। इसके साथ साझा किये संदेश के मुताबिक,“डीके शिवकुमार के घर में सिर्फ एक लॉकर रूम खुला..कांग्रेस अब अपने चेहरे कहा छुपाएँगी?”-अनुवादित। इस ट्विटर हैंडल द्वारा पोस्ट किए गए वीडियो में पैसों से भरे लॉकर और फर्श पर बैग दिखाई देते है।

यह समान वीडियो फेसबुक पर भी वायरल है, जिसे नीचे देखा जा सकता है। फेसबुक पर ज़्यादातर पोस्ट के दावे –“शिवकुमार का घर जहाँ पर सिर्फ एक लॉकर को खोला गया है“-अनुवाद, से यह अनुमान लगाया जा सकता है कि यह वीडियो व्हाट्सअप पर भी प्रसारित है। दुर्गामेनन ने भी अपने ट्वीट में कहा था कि यह वीडियो उन्हें व्हाट्सअप पर मिला था।

वास्तव में, प्रसारित हो रहा वीडियो दिल्ली के रोहित टंडन द्वारा स्थापित T&T लॉ फर्म पर आयकर विभाग के छापे की है। दिसंबर 2016 में दिल्ली में रोहित टंडन की लॉ फर्म और आवासों पर छापे में कुल 13 करोड़ रुपये नकद मिले थे। DK शिवकुमार के घर का बताकर साझा किया जा रहा है वीडियो, वास्तव में पत्रकार शिव सन्नी द्वारा अपने ट्विटर पर 10 दिसंबर 2016 को साझा किया गया था। उन्होंने वीडियो को पोस्ट करते हुए लिखा था कि,“दिल्ली के GK में T&T लॉ फर्म से दिल्ली पुलिस द्वारा जब्त 8 करोड़ रुपये से अधिक की नकद (नई मुद्रा में 2 करोड़ रुपये) का वीडियो।“-अनुवाद। इस वीडियो को आप नीचे देख सकते है।

Video of over Rs 8 cr cash (Rs 2 cr in new currency) seized by Delhi Police from T&T law firm in Delhi’s GK. @the_hindu @abaruah64 pic.twitter.com/qXlQ7Ixg3y

— Shiv Sunny (@shivsunny) December 10, 2016