13 अक्टूबर को रक्षा मंत्री राजनाथ सिंह ने दावा किया कि हिंदू महासभा के नेता विनायक दामोदर सावरकर ने महात्मा गांधी की सलाह पर ब्रिटिश सरकार के सामने दया याचिका लिखी थी. उदय माहुरकर और चिरायु पंडित की सावरकर पर लिखी किताब ‘वीर सावरकर: द मैन हू कुड हेव प्रिवेंटेड पार्टिशन’ के विमोचन के अवसर पर राजनाथ सिंह ने ये बयान दिया.

रक्षा मंत्री ने सावरकर की दया याचिका और ब्रिटिश सरकार से माफ़ी मांगने वाली बात को ग़लत और निराधार बताते हुए दावा किया, “सावरकर के ख़िलाफ़ झूठ फैलाया गया. बार-बार ये बात कही गयी कि उन्होंने अंग्रेज़ी सरकार के सामने अनेकों मर्सी पिटीशन फ़ाइल की. लेकिन सच्चाई ये है कि पिटीशन उन्होंने ख़ुद को रिहा किए जाने के लिए नहीं फ़ाइल की थी. सामान्यतया जो एक कैदी को पूरा अधिकार होता है मर्सी पिटीशन फ़ाइल करना चाहे तो वो कर सकता है. महात्मा गांधी ने उनसे कहा था कि आप मर्सी पिटीशन फ़ाइल करो. महात्मा गांधी के कहने पर उन्होंने मर्सी पिटीशन फ़ाइल की थी. महात्मा गांधी ने अपनी ओर से ये अपील की थी कि सावरकर जी को रिहा किया जाना चाहिए. जैसे हम शांतिपूर्ण तरीके से आज़ादी हासिल करने के लिए आंदोलन चला रहे हैं, वैसे ही सावरकर भी आंदोलन चलाएंगे. ये बात महात्मा गांधी जी ने कही थी. लेकिन उनको बदनाम करने के लिए इस प्रकार की कोशिश की जाती है कि पिटीशन फ़ाइल की थी, उन्होंने क्षमा याचना मांगी थी, अपने रिहाई की बात की थी, ये बातें बेबुनियाद और ग़लत हैं.”

“Lies were spread about Savarkar. Time and again, it was said he filed mercy petitions before British government seeking his release from jail. It was Mahatma Gandhi who asked him to file mercy petitions”: Defence Minister Rajnath Singh at the launch of a book on Savarkar.

(ANI) pic.twitter.com/nhoKZvOHHQ

— NDTV (@ndtv) October 13, 2021