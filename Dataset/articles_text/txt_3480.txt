सोशल मीडिया पर दावा किया जा रहा है कि विश्व स्वास्थ्य संगठन (WHO) ने ‘U-Turn’ लेते हुए कहा है कि लक्षण विहीन COVID-19 मरीजों को आइसोलेशन या क्वारंटीन में रहने की ज़रूरत नहीं है क्योंकि उनसे वायरस नहीं फैलता.

यूट्यूब पर WHO हेल्थ इमरजेंसी प्रोग्राम की COVID-19 तकनीकी प्रमुख डॉक्टर मारिया वैन केरखोव का वीडियो भी सर्कुलेट हो रहा है. ‘JayyU.S TV’ नाम के चैनल पर इसे तकरीबन 50,000 बार देखा जा चुका है.

ऑल्ट न्यूज़ के ऑफ़िशियल मोबाइल एप्लिकेशन पर इसको वेरिफ़ाई करने के लिए रिक्वेस्ट मिल चुकी हैं.

वायरल क्लिप WHO की 9 जून को की गई एक प्रेस कॉन्फ़्रेंस का हिस्सा है. पूरी प्रेस ब्रीफ़िंग में जो कहा गया, आप यहां पढ़ सकते हैं.

34वें मिनट पर डॉक्टर केरखोव कहती हैं, “हमारे पास कई देशों की रिपोर्ट्स हैं जो बारीकी से कॉन्टैक्ट ट्रेसिंग कर रहे हैं. वे लक्षणविहीन केस फ़ॉलो कर रहे हैं. वे ऐसे कॉन्टैक्ट्स फ़ॉलो कर रहे हैं जो वायरस को आगे नहीं फैला रहे हैं. यह बहुत दुर्लभ है और ऐसा अभी तक कहीं पब्लिश नहीं किया गया है. हम लगातार डेटा पर नज़र बनाए हुए हैं और देशों से ज़्यादा जानकारी ले रहे हैं ताकि सवालों के जवाब दे सकें. ये दिखने में रेयर लगता है कि बिना लक्षण के मरीज इसे आगे फैला रहे हैं.”

WHO ने नहीं कहा कि लक्षणविहीन मरीज कोरोना वायरस नहीं फैला रहे हैं बल्कि उनका कहना है कि ये ‘बहुत दुर्लभ’ है. वैज्ञानिक समुदाय ने इस बयान को ठीक ढंग से नहीं लिया. रॉयटर्स ने लंदन स्कूल ऑफ़ हाइजीन एंड ट्रॉपिकल मेडिसिन के क्लीनिकल एपिडेमियॉलजी प्रोफ़ेसर लियाम स्मिथ का स्टेटमेंट छापा है जिसमें वो कहते हैं, “ये मेरी वैज्ञानिक दृष्टि के विरुद्ध है जो कहती है कि लक्षणविहीन लोग, जिनमें कभी लक्षण नहीं रहे या पहले रहे हैं, वो दूसरों को संक्रमित करने का महत्वपूर्ण सोर्स होते हैं.” उन्होंने कहा कि केरखोव का बयान किस डेटा पर आधारित था, उन्होंने नहीं देखा.

अगले दिन WHO ने बयान पर स्पष्टीकरण दिया और कहा कि लक्षणविहीन संक्रमण पर बात करने के लिए और रिसर्च की ज़रूरत है.

“Since early February, we have said that asymptomatic people can transmit #COVID19, but that we need more research to establish the extent of asymptomatic transmission. That research is ongoing”-@DrTedros

— World Health Organization (WHO) (@WHO) June 10, 2020