12 अगस्त, 2019 को, समाचार एजेंसी ANI ने कुछ तस्वीरें ट्वीट की थी, जिसके साथ साझा संदेश में बताया गया कि ये श्रीनगर में खींची गई है, जहां “लोगों ने #EidAlAdha के मौके पर शहर के विभिन्न हिस्सों में मोहल्ला मस्जिदों में सुबह नमाज अदा की”-(अनुवाद)।

SRINAGAR: People offered namaz in the morning at Mohalla mosques in various parts of the city on #EidAlAdha, today. #JammuAndKasmir pic.twitter.com/5TcwnW0bQf — ANI (@ANI) August 12, 2019

यह ध्यान देने योग्य है कि जम्मू-कश्मीर में केंद्र सरकार ने राज्य के विशिष्ट दर्जे को अप्रभावी करते हुए संविधान के अनुच्छेद 370 में बदलाव के निर्णय के बाद वहां पर कर्फ्यू लगा दिया था। इन समान तस्वीरों को इंडिया टीवी ने भी कश्मीर के श्रीनगर का बताकर प्रसारित किया था।

जम्मू की तस्वीरें, कश्मीर की नहीं

ऑल्ट न्यूज़ ने देखा कि AFP में कार्यरत एक पत्रकार ने ट्वीट करके यह बताया है कि यह मस्जिद जम्मू में है ना की कश्मीर में।

SRINAGAR: People offered namaz in the morning at Mohalla mosques in various parts of the city on #EidAlAdha, today. #JammuAndKasmir pic.twitter.com/5TcwnW0bQf — ANI (@ANI) August 12, 2019

इस दावे के आधार पर, हमने जम्मू में मक्का मस्जिद की खोज कर, समानताएं देखने का प्रयास किया। मक्का मस्जिद जम्मू के बठिंडी क्षेत्र में है। गूगल मैप का प्रयोग करके, हमने मस्जिद को ‘स्ट्रीट व्यू’ की मदद से देखा, जिसकी तस्वीर आप नीचे देख सकते हैं।

जम्मू के मक्का मस्जिद की तस्वीर की मदद से, हम तस्वीर में दिख रही इमारतों के बीच दिख रही समानताएं को साबित कर पाए हैं।

जैसा कि ऊपर की तस्वीरों में देखा जा सकता है, दो इमारतों में कुछ समानताएं हैं जो बताती हैं कि वे एक ही हैं:

1. इमारत में दिख रहे मेहराब और स्तंभ दोनों में समान हैं।

2. इमारत में बायीं ओर दिख रही खिड़की दोनों तस्वीरों में समान है।

3. कोने में बायीं ओर दिखाई दे रही खिड़की भी दोनों तस्वीरों में समान है।

इसके अलावा, ANI और इंडिया टीवी द्वारा पोस्ट की गई तस्वीरों में, ईमारत की दायीं ओर निर्माण का कुछ काम चल रहा है। जम्मू की इस मस्जिद को हाल ही में यूट्यूब पर अपलोड किये गए वीडियो के दृश्यों में देखा जा सकता है।

ऑल्ट न्यूज ने पाया कि इन तस्वीरों को गृह मंत्रालय के प्रवक्ता ने भी ट्वीट किया था। उल्लेखनीय है कि इस ट्वीट में यह दावा नहीं किया गया था कि ये तस्वीरें विशेष रूप से कश्मीर की हैं। इसके बजाय, इन तस्वीरों को जम्मू और कश्मीर का बताया गया था।

अंत में जैसा कि हमने देखा जम्मू की मस्जिद में ईद की नमाज़ अदा करते हुए ली गई तस्वीरों को ANI और इंडिया टीवी ने कश्मीर के श्रीनगर का बताकर प्रसारित किया।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.