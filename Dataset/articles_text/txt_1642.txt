फ़िलहाल व्हाट्सअप पर प्रसारित एक संदेश के मुताबिक, RBI नौ बैंक को हमेशा के लिए बंद कर रहा है। इन बैंकों में कॉर्पोरेशन बैंक, UCO बैंक, IDBI, बैंक ऑफ़ महाराष्ट्रा, आंध्रा बैंक, इंडियन ओवरसीज़ बैंक, सेंट्रल बैंक ऑफ इंडिया, यूनाइटेड बैंक ऑफ इंडिया और देना बैंक शामिल हैं।

आप वायरल संदेश को यहां पर पढ़ सकते है:

“Nine banks will be closed permanently by Reserve bank of India. If anybody having transactions in it please kindly withdraw it. The names of the bank’s are Corporation Bank, UCO Bank, IDBI, Bank of Maharashtra, Andhra Bank, Indian Overseas Bank, Central Bank of India, Dena Bank and United Bank of India. 9 banks are going to be close if u guys have any account in this banks so please immediately safe ur cash and forward this msg to all. Order by supreme Court (Sic).”

संदेश में बताया गया है कि यह सुप्रीम कोर्ट का निर्णय है। ऐसी चेतावनी दी जा रही है कि बैंकों में धन रखने वाले लोगों को तुरंत अपने पैसो को सुरक्षित कर लेना चाहिए।

ऑल्ट न्यूज़ ने पाया कि यह समान दावा फेसबुक और ट्विटर पर भी प्रसारित है।

ऑल्ट न्यूज़ को अपने अधिकारित एप पर भी इस संदेश की पुष्टि करने के लिए कई अनुरोध प्राप्त हुए है।

तथ्य जांच

इस वायरल संदेश में कोई भी सच्चाई नहीं है कि RBI नौ बैंक को स्थायी रूप से बंद कर रहा है। इसके बारे में कोई भी समाचार लेख प्रकाशित नहीं हुआ है। यह अकल्पनीय है कि RBI ऐसा कोई बड़ा कदम ले और मीडिया संगठन इसके बारे में कोई भी रिपोर्ट प्रकाशित ना करे।

सोशल मीडिया में प्रसारित अफवाहों के बारे में, RBI ने खुद ट्वीट करते हुए कहा कि,“सोशल मीडिया के कुछ वर्गों में चल रही खबरे कि RBI कुछ वाणिज्य बैंकों को बंद करने जा रहा है, गलत है”-अनुवाद। वित्त सचिव राजीव कुमार ने भी इन अफवाहों को ख़ारिज किया है।

Reports appearing in some sections of social media about RBI closing down certain commercial banks are false. — ReserveBankOfIndia (@RBI) September 25, 2019

2017 में भी वायरल

ऑल्ट न्यूज़ ने पाया कि यह समान संदेश 2017 में भी प्रसारित था, जिसे गभराये हुए सोशल मीडिया उपयोगकर्ताओं ने आगे साझा किया था।

RBI ने जून 2017 में भी स्पष्टीकरण दिया था, यह बैंक RBI के प्रॉम्प्ट करेक्टिव एक्शन (PCA) ढांचे के तहत शामिल किये गए थे, जिसके बारे में गलत सूचना प्रसारित की जा रही थी।

कुछ सार्वजनिक क्षेत्र के बैंकों (PSB) को गैर-निष्पादित आस्तियों (NPA) के बढ़ने के कारण या ख़राब लोन के कारण PCA के ढांचे में रखा गया था। RBI ने स्पष्टरूप से यह बताया था कि PCA की कार्यपद्धति का असर बैंकों के रोज़ाना कार्य पर नहीं पड़ेगा, और यह समयबद्ध तरीके से एक मापदंड है, “रिज़र्व बैंक द्वारा निर्धारित उनकी वित्तीय व्यवस्था में सुधार लाने के लिए यह उपयोगी होगा”-अनुवाद।

यह दोहरया जा सकता है कि RBI द्वारा नौ बैंकों को बंद करने का सोशल मीडिया का दावा, संपूर्ण रूप से गलत है। यह एक अफवाह है जो सोशल मीडिया में 2017 से प्रसारित है।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.