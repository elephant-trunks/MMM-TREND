पैगंबर मोहम्मद को अपशब्द कहते हुए मुसलमानों को धमकाने वाले वीडियो का सच ये है! - The Lallantop साइन इन करेंहोमशोज़देखिएबिहार चुनावAdvertisementHomeFact Checktwo-year-old video threatening Muslims linked to Prophet controversy goes viral पैगंबर मोहम्मद को अपशब्द कहते हुए मुसलमानों को धमकाने वाले वीडियो का सच ये है!धमकी देते हुए युवक बीच-बीच में हवाई फायरिंग भी कर रहा है.Advertisementवायरल वीडियो का स्क्रीनशॉट.अंशुल सिंह13 जून 2022  (Updated: 13 जून 2022, 04:54 PM IST)SmallMediumLargeSmallMediumLargeदावापैगंबर मोहम्मद पर टिप्पणी को लेकर सोशल मीडिया पर एक युवक का धमकी भरा वीडियो वायरल हो रहा है. 1 मिनट से ऊपर के इस वीडियो में पिंक कलर की टी-शर्ट पहने हुए व्यक्ति बंदूकों के साथ नज़र आ रहा है. वीडियो में युवक पैगंबर मोहम्मद और इस्लाम के खिलाफ अपशब्द बोल रहा है. धमकी देते हुए युवक बीच-बीच में फायरिंग भी करता है और हिन्दू राष्ट्र के लिए एलान-ए-जंग की बात कह रहा है. अब सोशल मीडिया यूज़र्स इस वीडियो को हालिया पैगंबर विवाद से जोड़कर शेयर कर रहे हैं.खुद को अंतर्राष्ट्रीय पत्रकार बताने वाले सीजे वर्लमैन (CJ Werleman)ने वायरल वीडियो ट्वीट कर कैप्शन अंग्रेजी में दिया, जिसका हिंदी अनुवाद है- (आर्काइव)'मोदी के हिंदू अब मुसलमानों को मारने के अपने वादे को पूरी तरह से बेखौफ सोशल मीडिया पर पोस्ट कर रहे हैं.'CJ Werleman के ट्वीट का स्क्रीनशॉट.एक और ट्विटर यूज़र दारा सिंह यादव ने वायरल वीडियो ट्वीट कर लिखा,श्री शलभ मणि त्रिपाठी जी रिटर्न गिफ्ट शिर्डी में आते हैं. आशा करते हैं कल दोपहर तक इनका भी वीडियो आप ही वायरल करेंगे किसी थाने से. भारत माता की जय.दारा सिंह यादव के ट्वीट का स्क्रीनशॉट. पड़ताल'दी लल्लनटॉप' ने वायरल वीडियो का सच जानने के लिए पड़ताल की. हमारी पड़ताल में वायरल वीडियो दो साल पुराना निकला.सबसे पहले हमने वायरल वीडियो को की-फ्रेम्स में तोड़ा. इसके बाद एक फ्रेम को रिवर्स इमेज सर्च टूल की मदद से सर्च करने पर कुछ ट्विटर अकाउंट्स पर वायरल वीडियो मिला.रिवर्स इमेज सर्च का रिजल्टट्विटर यूज़र सुल्तान खान ने वायरल वीडियो 1 मार्च 2020 को अपने ट्विटर अकाउंट से ट्वीट किया था. सुल्तान के ट्वीट से एक बात तो साफ हो गई कि वीडियो का हालिया पैगंबर विवाद से कोई संबंध नहीं है.सुल्तान खान के ट्वीट का स्क्रीनशॉट.सुल्तान के ट्वीट से क्लू लेकर जब हमने थोड़ा और अधिक सर्च किया तो हमें पत्रकार सत्य प्रकाश भारती का ट्वीट मिला. सत्य प्रकाश ने अपने ट्वीट के कैप्शन में लिखा,#FactCheck- असलहा लेकर पैगम्बर मोहम्मद और मुस्लिम समुदाय को गाली देने का वीडियो 1 मार्च 2020 लखनऊ के ठाकुरगंज क्षेत्र का है,आरोपी की पहचान योगेन्द्र सिंह चौहान उर्फ टाइगर के रूप में हुई है. तत्कालीन एडीसीपी पश्चिम विकास चन्द्र त्रिपाठी ने कार्रवाई करते हुए जेल भेजा था.सत्य प्रकाश भारती के ट्वीट का स्क्रीनशॉट.सत्य प्रकाश के ट्वीट को क्रॉस चेक करने के लिए हमने लखनऊ पुलिस के आधिकारिक ट्विटर हैंडल का रुख किया. 2 मार्च 2020 को पुलिस कमिश्नरेट लखनऊ ने ट्वीट कर सोशल मीडिया मीडिया पर अपशब्दों से भरा वीडियो बनाकर शेयर करने पर योगेन्द्र सिंह चौहान उर्फ टाइगर को गिरफ्तार किया था.#PoliceCommissionerateLucknowInNews:राजधानी में पुलिस द्वारा शातिं,सुरक्षा व कानून-व्यवस्था बिगाड़ने वालो पर होगी सख्त कार्यवाही-थाना ठाकुरगंज पुलिस द्वारा सोशल मीडिया पर विद्वेषकारी अपशब्दों का प्रयोग करते हुए वीडियो प्रदर्शित करने वाला 01 अभियुक्त गिरफ्तार।@Uppolice @CMOfficeUP pic.twitter.com/sV9GGLhFgN— POLICE COMMISSIONERATE LUCKNOW (@lkopolice) March 2, 2020 इंटरनेट पर हमें घटना से जुड़ीं मीडिया रिपोर्ट्स भी मिलीं. 1 मार्च 2020 को livehindustan.com में छपी रिपोर्ट के मुताबिक,'सोशल मीडिया पर भड़काऊ वीडियो पोस्ट करने वाले युवक को ठाकुरगंज पुलिस ने गिरफ्तार किया है. आरोपी की पहचान योगेन्द्र सिंह चौहान उर्फ टाइगर के रूप में हुई है. पुलिस ने उसके पास से तीन एयर गन और एक मोबाइल फोन बरामद किया है. योगेन्द्र सिंह ने अपने फेसबुक अकाउंट पर भी कई आपत्तिजनक कमेंट और वीडियो पोस्ट किए थे. पुलिस ने उसके द्वारा किए गए सभी पोस्ट डिलीट करवा दिए गए हैं.'नतीजाहमारी पड़ताल में वायरल वीडियो दो साल पुराना निकला और वीडियो का हाल-फिलहाल की किसी भी घटना से कोई लेना-देना नहीं है. वीडियो में दिख रहे शख्स का नाम योगेन्द्र सिंह चौहान है. साथ ही वीडियो वायरल होने के बाद लखनऊ की ठाकुरगंज पुलिस ने योगेन्द्र को गिरफ्तार कर जेल भेज दिया था.  वीडियो: UP में नमाज़ के बाद पुलिस की कार्रवाई के वायरल दावे का सच क्या है?AdvertisementAdvertisement()