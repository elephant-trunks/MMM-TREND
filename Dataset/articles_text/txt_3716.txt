सोशल मीडिया पर एक लड़का-लड़की की तस्वीर वाली न्यूज़पेपर क्लिप शेयर करते हुए दावा किया जा रहा है कि ओसामा बिन लादेन की बेटी गायक प्रदीप मौर्य से शादी करने जा रही है. वायरल मेसेज के मुताबिक, ओसामा बिन लादेन की बेटी ज़ोया ने हिन्दू धर्म अपना लिया है. ट्विटर यूज़र अमिता सोनी ने ये क्लिप शेयर करते हुए लिखा, “ओसामा बिन लादेन की बेटी ने #हिंदू #धर्मअपनाया और कहा कि दुनिया का सबसे बेकार व गंदा धर्म इस्लाम है उसने आर्य समाज मे हिन्दू लड़के से शादी की उसने इस्लाम धर्म की सारी लड़कियों से कहा कि वे अपने भविष्य और सम्मान को सुरक्षित रखने के लिए हिन्दू धर्म ही एक मात्र विकल्प है”.

ये दावा फ़ेसबुक पर भी शेयर किया गया है.

ये कथित न्यूज़ पेपर क्लिप सोशल मीडिया पर 2014 से शेयर हो रही है. इस क्लिप को प्रशांत पटेल उमराव ने भी साल 2014 में ट्वीट किया था. प्रशांत पटेल उमराव ने पहले भी कई बार सोशल मीडिया पर ग़लत जानकारियां शेयर की हैं.

Osama Bin Laden’s daughter Joya is going to marry Pradip Maurya, Bhojpuri Singer of UP.#HDL pic.twitter.com/iU3R4if5JT

— Prashant Patel Umrao (@ippatel) August 6, 2014