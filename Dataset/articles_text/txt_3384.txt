व्हाट्सऐप पर एक वीडियो बहुत वायरल है जिसमें एक ईमारत की चौथी मंजिल पर लोगों की भारी भीड़ है. लोग आपस में धक्का मुक्की करते देखे जा सकते हैं. लोगों की इतनी भीड़ से धक्का लगने पर रेलिंग टूट जाती है और कई लोग नीचे गिर जाते हैं. ये वीडियो शेयर करते हुए दावा किया जा रहा है कि ये घटना मुंबई की है जहां लोग कोरोना वायरस का टीका लगवाने कोविड-19 वैक्सीनेशन सेंटर आये थे.

ऑल्ट न्यूज़ को इसके फ़ैक्ट-चेक के लिए रिक्वेस्ट भी भेजी गयी.

हमने एक साधारण-सा कीवर्ड ‘railing collapse fall’ सर्च किया और न्यूज़ रिपोर्ट्स मिलीं जिनके मुताबिक ये घटना बोलीविया की पब्लिक यूनिवर्सिटी ऑफ़ एल आल्तो की है. वीडियो में दिख रही भीड़ छात्र-छात्राओं की है. इस घटना में सात लोगों की मौत हो गयी थी और कुछ लोग घायल भी हुए थे.

Dramatic video footage shows a crowd of students pushing and shoving on a narrow walkway at a Bolivia university building, when a rail suddenly gave way — causing several students to fall from the fourth floor, killing seven. pic.twitter.com/gH6TLUjyVR

— CBS News (@CBSNews) March 3, 2021