नागरिकता संशोधन अधिनियम के खिलाफ विरोध प्रदर्शन के मद्देनजर व्हाट्सएप पर कुछ तस्वीरें प्रसारित हो रही है। समूह की पहली तस्वीर में एक रेलवे स्टेशन पर मुस्लिम सामुदायिक टोपी पहने हुए लोगों को देखा जा सकता है। इसके बाद जलती हुई ट्रेन और घायल महिला की तस्वीर को देखा जा सकता है। साझा किये गए सन्देश के अनुसार, “ये लोग कौन है???क्या भारत के नागरिक है???ये किसके खिलाफ आंदोलन कर रहे हैं??? उनका cab से क्या सम्बन्ध है???” (अनुवाद)

इनमें से कुछ तस्वीरें ट्विटर पर अन्य तस्वीरों के साथ साझा की जा रही है। एक हैंडल विनीता हिंदुस्तानी (@Being_Vinita) ने तस्वीरें ट्वीट करते हुए लिखा है कि, “बंगाल के मुर्शिदाबाद में हिंदुओं को घर से बाहर निकाल कर मारा जा रहा है 1946 came back again , Because we r puppe.” एक घंटे के भीतर ही उनकी ट्वीट को करीब 800 से ज़्यादा बार रिट्वीट किया जा चूका है, हालांकि अब उन्होंने अपने ट्वीट को डिलीट कर दिया है।

तथ्य जांच

पहली तस्वीर

यह तस्वीर 22 मई, 2018 को अमर उजाला के एक लेख में प्रकाशित की गई थी, जिसमें नई दिल्ली-आंध्र प्रदेश एक्सप्रेस ट्रैन में आग लगने की खबर प्रकाशित हुई थी।

रिपोर्ट के अनुसार, नई दिल्ली-विशाखापट्नम AP एक्सप्रेस के दो डिब्बों में 21 मई, 2018 को बिरलानगर स्टेशन के पास आग लग गई थी, अधिकारियों ने इसकी वजह एक डिब्बे में ऐरकंडिशन की खराबी बताया था। सभी यात्रियों को बचा लिया गया था।

नीचे दी गई तस्वीर से यह पता चलता है कि वायरल तस्वीर उसी स्थान को दर्शाता है।

दूसरी तस्वीर

ऑल्ट न्यूज़ इस तस्वीर का पता नहीं लगा पाया है लेकिन यह तस्वीर हाल का नहीं है क्योंकि इसे ट्विटर पर एक उपयोगकर्ता ने पीछले साल साझा किया था।

तीसरी तस्वीर

यह तस्वीर पिछले साल अप्रैल में SC/ST एक्ट के विरोध प्रदर्शन के दौरान एक उपयोगकर्ता ने साझा की थी। हालांकि, हमें किसी प्रतिष्ठित मीडिया संगठन की रिपोर्ट में यह तस्वीर प्रकाशित नहीं मिली है। यह तस्वीर कम से कम 2018 की है और इस प्रकार यह CAB के खिलाफ चल रहे प्रदर्शन को नहीं दर्शाती है।

चौथी तस्वीर

इस तस्वीर का रिवर्स सर्च करने पर हमें कोई परिणाम नहीं मिला लेकिन इसे गौर से देखने पर हमें एक पोस्टर दिखाई देता है, जिसमें ‘CAB’ शब्द लिखा हुआ देखा जा सकता है जो कि नागरिकता संशोधन विधेयक का शॉर्ट फॉर्म है। हालांकि हम यह पता नहीं लगा पाए है कि तस्वीर को कब खिंचा गया था लेकिन यह तस्वीर CAB प्रदर्शन को दर्शाती है।

ऑल्ट न्यूज़ उस तस्वीर का पता नहीं लगा पाया है जो रेलवे ट्रेक पर लगी आग को दर्शाती है। हालांकि, रिपोर्ट के अनुसार असम और पश्चिम बंगाल में प्रदर्शनकारियों ने रेलवे व्यवस्था को बाधित कर दिया है। वास्तव में, भारतीय रेलवे ने पूर्वोत्तर, विशेष रूप से असम में बड़े रूट और छोटे रूट की 30 ट्रेनों को रद्द कर दिया है। पश्चिम बंगाल के मुर्शिदाबाद में प्रदर्शनकारियों ने गाड़ियों में आग लगा दी थी। जिले के अन्य भागों में रेलवे स्टेशनो में तोड़-फोड़ की गई थी।

अंत में, हमनें पाया कि ट्रेन में लगी आग को दर्शाने वाली पुरानी तस्वीरें और एक घायल महिला की तस्वीर को नागरिकता संशोधन विधेयक के खिलाफ चल रहे प्रदर्शन की बताकर साझा की गई।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.