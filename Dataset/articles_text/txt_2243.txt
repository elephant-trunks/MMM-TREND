इंडिया टीवी के प्रमुख संपादक रजत शर्मा का उनके प्राइम टाइम न्यूज़ शो का एक वीडियो क्लिप सोशल मीडिया में व्यापक रूप से शेयर हुआ है। दो मिनट 20 सेकेंड लंबे इस वीडियो क्लिप में शर्मा और अवकाश प्राप्त भारतीय सेना अधिकारी व टीवी पैनलिस्ट मेजर जनरल जीडी बक्शी हैं। पुडुचेरी की उप राज्यपाल किरण बेदी उन लोगों में से हैं जिन्होंने शर्मा के कार्यक्रम का यह सार शेयर किया है। उनके ट्वीट को अब तक 13,100 से अधिक बार रिट्वीट किया जा चुका है।

रजत शर्मा जीडी बक्शी से पूछते हैं कि विस्फोटक से लदी एसयूवी, जिसने पुलवामा में सीआरपीएफ के काफिले को टक्कर मारी, जांच से कैसे बची रही। इस पर बक्शी एक घटना सुनाते हैं और जम्मू और कश्मीर की पूर्व मुख्यमंत्री महबूबा मुफ्ती पर इस परिस्थिति के लिए आरोप लगाते हैं। शर्मा और बक्शी की बातचीत इस प्रकार है :

रजत शर्मा : बक्शी साहब, सब लोग पूछ रहे हैं कि 2500 से ज्यादा जवानों का कारवां था, फिर भी आतंकवादियों की हिम्मत हो गई हमला करने की?

मेजर जनरल जीडी बक्शी : रजत जी, एक बहुत महत्वपूर्ण चीज तथ्य समझना ज़रूरी है भारत की जनता को: हर सुबह, जब convoys(काफिला) जाती है, रोड ओपनिंग पार्टीज वो रोड क्लियरैंस करती हैं। अगर कोई माइन-साइन रोड पर लगाया गया, कोई आईडी लगायी गई, उसको डिटेक्ट करती है। ये आईडी जमीं पर नहीं लगायी गई एक कार में वो लेकर आये, वो कार की चेकिंग क्यों नहीं हुयी इसके पीछे भी एक कहानी है।

महबूबा मुफ्ती के राज्य-काल में श्रीनगर के बाहर तीन चेक पोस्ट लगे थे आर्मी के। एक कश्मीरी सज्जन आये बड़ा गुस्सा उनको आया, कि मुझको रोका, चेक क्यों किया जा रहा है? वो पहले बेरियर से क्रेश करते हुए गए दूसरे बेरियर को क्रेश किया, तीसरे बेरियर पर हताश होके बोलने के बाद भी जब नहीं रोका तो सिपाही ने फायर खोला, और वो मारे गए। बवाल खड़ा हो गया साहब भारत की जालिम फ़ौज, ये फ़ौज क्यों तंग कर रही है लोगों को? और वहां पर महबूबा मुफ्ती ने ensure किया कि वो जो बेचारा जवान जिसने फायर खोला था आज वो तिहाड़ जेल में है। जो आर्मी कमांडर थे उस वख्त के जनरल हुड्डा साहब, उनको बुलाकर पब्लिक apology देनी पड़ी और वो बैरियर-सेरियर वह से हटा दिए। आज अगर यह गाड़ी क्लियर निकल जाती है, तो कौन जिम्मेदार है? क्या महबूबा मुफ्ती जवाब देगी? आज उन 30 लाशों को, उन 30 परिवारों को?

रजत शर्मा : महबूबा जी तो आज कह रही थी कि जवानो की शहादत से उन्हें दुःख पहुंचा है और कोई रास्ता निकलना चाहिए।

जनरल बक्शी : अरे साहब, यह तो हमारे जख्मों पे नमक छिड़कने की बात है। आप उन्हें मरवा डाले, आप एक निज़ाम खड़ा करें कि कोई गाड़ी चलती चेक नहीं हो सकती। जबकि, दिल्ली में आप और मैं रोड बैरियर पे लांघ नहीं सकते बगैर चेकिंग करवाए। वो वहा श्रीनगर जैसे संगीन स्थान में आप चेकिंग बंद करवा दो, आप एक जवान को तिहाड़ जेल पहुँचवा दो। कौन अगला जवान चेकिंग करेगा? आज कौन जिम्मेदार है?

फेसबुक पर यह वीडियो क्लिप एक पेज Presstitutes द्वारा इस कैप्शन के साथ शेयर किया गया है — “जनरल जीडी बक्शी कारण बताते हैं कि 350 किग्रा विस्फोटक लादे एसयूवी जिसने काफिले को टक्कर मारी, उसकी जांच क्यों नहीं हुई”। इस वीडियो को अब तक 7,36,000 से ज्यादा बार देखा और 15,000 से ज्यादा बार शेयर किया गया है।

Gen G D Bakshi gives the reason why SUV carrying 350kg explosives that hit the convoy was not checked

कई फेसबुक यूजर्स ने भी ट्विटर यूजर्स की तरह इस वीडियो को शेयर किया है।

ऐसा ही दावा करके इस घटना की ओर इशारा करने वालों में भाजपा सांसद सुब्रमण्यम स्वामी और गौरव आर्य रहे हैं। स्वामी के ट्वीट को लगभग 9,000 बार रिट्वीट किया गया। यह ध्यान देने योग्य है कि स्वामी और आर्य ने अपने ट्वीट में किसी का नाम नहीं लिया है।

Who authorised the prosecution of our army jawans who in 2014 shot at a Maruti car which smashed through three check points without stopping? That person is responsible for this latest SUV to get near the convoy killing 37 CRPF jawans. The army jawans are still in jail

— Subramanian Swamy (@Swamy39) February 16, 2019