ट्विटर हैंडल @GoSlowplz ने 30 दिसंबर, 2019 को एक वीडियो ट्वीट करते हुए लिखा है, “कृपया इन महिलाओं को बचाइए, क्या किया है मोदी ने।” वीडियो में एक ही दृश्य है, जिसमें महिलाओं और बच्चों को देखा जा सकता है। इसे शेयर करते हुए दावा किया गया है कि इन महिलाओं को जेल में बंद किया गया है। वीडियो के बैकग्राउंड में एक महिला की आवाज है, जो कह रही है – “भैया, वो दिन आ चूका है। इस वीडियो को देखकर आपलोग हैरान ना होइयेगा। आपलोगों को इस वीडियो को ज़्यादा से ज़्यादा शेयर करना है। नरेंद्र मोदी कहता है कि बेटी बचाओ, बेटी बचाओ। यहाँ देखो इस तरह से बेटी के साथ अन्याय हो रहा है, कोई मदद करने के लिए नहीं आया। भैया, अगर मेरा भाई होंगे, तो ज़रुर शेयर करेगा, अगर भाई नहीं होगा तो नहीं शेयर करेगा। भैया, इस वीडियो को देखकर आप डिलीट मत कर देना।” (आर्काइव) ये वीडियो हाल के नागरिकता संशोधन अधिनियम के खिलाफ चल रहे विरोध और नए डिटेंशन सेंटर बनाए जाने की ख़बरों की पृष्ठभूमि में साझा किया जा रहा है।

Plz save these ladies. What the hell have done modi. Rt pic.twitter.com/j039Qa8vwu

— Retweet Sarkar™️ ‎ (@GoSlowplz) December 29, 2019