सोशल मीडिया में खुशी से जश्न मनाते हुए लोगों से भरे एक स्टेडियम का एक वीडियो साझा किया किया गया है। पाकिस्तानी टेलीविजन के प्रमुख हस्ती और वकील नईम बोखारी के एक फैन अकाउंट से इस वीडियो को “फ़िलहाल यूएसए @ImranKhanPTI #PMIKInUSA”-(अनुवाद) संदेश के साथ पोस्ट किया गया। इस लेख के लिखे जाने तक इस वीडियो को 2,000 से अधिक रीट्वीट और 8,000 बार लाइक किया गया है। इसे लगभग 3 लाख बार देखा जा चूका है।

इस वीडियो को कई अन्य उपयोगकर्ताओं ने भी साझा किया है। उल्लेखनीय है कि पाकिस्तानी प्रधानमंत्री इमरान खान हाल ही में अमेरिका की 3 दिवसीय यात्रा पर थे।

इस वीडियो पर एक करीबी नज़र डालने भर से दिखाई दे रहा है कि इसका इमरान खान के स्वागत से कोई लेना-देना नहीं है।

1.चेहरे का रंग — वीडियो में कई लोगों ने अपने चेहरे रंगे हुए हैं जो किसी खेल कार्यक्रम के वक़्त लोगों द्वारा किया जाता है। इस वीडियो में मुख्य रूप से सफेद, लाल और हरे रंग दिखाई दे रहे हैं।

2. झंडे — चेहरे के रंग के समान ही वीडियो में कई लोगों को लाल, हरे और सफेद रंग के झंडे लहराते हुए देखा जा सकता है। यदि कोई ध्यान से देखे, तो लाल रंग के झंडे के बीच में अर्धचंद्र का आकार बना हुआ है।

अल्जीरिया के झंडे में उपर्युक्त रंग हैं और बीच में लाल रंग का अर्धचंद्राकार और एक सितारा भी है। इससे यह संकेत मिला कि यह खेल आयोजन किसी उस टूर्नामेंट से संबंधित हो सकता है, जिसमें अल्जीरिया भी हिस्सा ले रहा होगा।

इन सुरागों का उपयोग करते हुए, ऑल्ट न्यूज़ ने गूगल पर कीवर्ड से सर्च किया, जिससे हमें पता चला कि अल्जीरिया में 20 जुलाई, 2019 को सेनेगल के खिलाफ फुटबॉल का मैच हुआ था। यह मैच अफ्रीका कप ऑफ नेशंस के द्विवार्षिक अंतरराष्ट्रीय पुरुष फुटबॉल चैम्पियनशिप का फाइनल मैच था। हमें एक ट्विटर अकाउंट भी मिला जिसमें उसी वीडियो को इस संदेश के साथ पोस्ट किया गया था — “अल्जीरियाई प्रशंसकों ने कल रात ऐसे मनाया अपने अफ्रीकी कप ऑफ नेशंस की जीत का जश्न। फाइनल मैच मिस्र के काहिरा में खेला गया था। यह स्टेडियम अल्जीरिया के अल्जीयर्स में है। अद्भुत”-(अनुवाद)। ट्वीट में वीडियो के लिए उत्तरी अफ्रीका में फुटबॉल मैचों को कवर करने वाले अल्जीरियाई पत्रकार माहेर मेज़ाही को श्रेय दिया गया था। इस पत्रकार के ट्विटर अकाउंट खंगालने पर, हमें वह वीडियो मिला, जिसे उन्होंने इस कैप्शन के साथ अपलोड किया था – “अल्जीरियाई समर्थकों ने आज स्टेड 5 जुइलेट पर ऐसे देखा मैच”-(अनुवाद)।

This is how Algerian supporters watched the match at Stade 5 Juillet today. pic.twitter.com/rGWJPq5fIg

सोशल मीडिया में साझा किया जा रहा वीडियो पाकिस्तानी पीएम इमरान खान की हालिया अमेरिका यात्रा से संबंधित नहीं है। यह अल्जीरियाई समर्थकों द्वारा 20 जुलाई, 2019 को सेनेगल के खिलाफ उनके देश के अफ्रीकी कप जीतने के बाद मनाए गए जश्न का है। अल्जीरियाई समर्थकों ने मिस्र के काहिरा में आयोजित मैच को अल्जीरिया में स्टेड डू 5 जुइलेट स्टेडियम से देखा गया था।

अपनी अमेरिकी यात्रा के दौरान, इमरान खान ने वाशिंगटन डीसी में विदेशी पाकिस्तानियों को संबोधित किया था। इस कार्यक्रम के लिए 30,000 से अधिक लोग जमा हुए थे, जिसका एक वीडियो पाकिस्तान तहरीक-ए-इंसाफ के आधिकारिक ट्विटर हैंडल द्वारा साझा किया गया था, जिससे यह भी साबित होता है कि वायरल वीडियो इमरान खान की यात्रा से संबंधित नहीं है।

The moment when PM Imran Khan arrived. A magical reception for a people’s leader. The countdown, the arrival, the echoes of the crowd. This is the stuff of dreams. The dreams of Naya Pakistan.

#PMIKJalsaInUSA pic.twitter.com/qsaX8U3wxB

— PTI (@PTIofficial) July 21, 2019