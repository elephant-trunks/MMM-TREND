व्हाट्सएप पर प्रसारित हो रहे एक वीडियो में भारतीय राष्ट्रीय ध्वज पर एक गाय की हत्या करते हुए कुछ लोगों को देखा जा सकता है। कई व्यक्तियों ने इस वीडियो के सत्यापन के लिए, विशेष रूप से यह पूछते हुए कि क्या यह घटना नागरिकता संशोधन अधिनियम (सीएए) के विरोध में हैदराबाद में हुई है, ऑल्ट न्यूज़ के ऐप पर अनुरोध भेजे हैं।

एक फेसबुक उपयोगकर्ता मनस्वी अर्पिता ने इस वीडियो का एक क्लिप्ड संस्करण इस संदेश के साथ पोस्ट किया- “ಮಿತ್ರರೇ ದಯವಿಟ್ಟು ನಿಮ್ಮಲ್ಲಿ ಕೈ ಜೋಡಿಸಿ ಹೇಳ್ತಿದೀನಿ ಈ ವಿಡಿಯೋ ಹೆಚ್ಚು ಹೆಚ್ಚು ಗ್ರೂಪ್ ಗಳಿಗೆ ಶೇರ್ ಮಾಡಿ, ನಾಳೆ ಸಂಜೆ ವರೆಗೂ ಪ್ರತಿಯೊಂದು ನ್ಯೂಸ್ ಚಾನೆಲ್ ನಲ್ಲಿ ಬರಲೇಬೇಕು ಜನತೆಯು ಧ್ವನಿ ಎತ್ತಬೇಕು, ಈ ಹಿಂಸೆಗಳು ನಿಲ್ಲಬೇಕು. ನಿಜವಾಗಲು ನಿಮಗೆ ದೇಶ ಭಾಷೆ ಕನ್ನಡದ ಬಗ್ಗೆ ಅಭಿಮಾನ ಇದ್ದರೆ ಶೇರ್ ಮಾಡಿ ಗೆಳೆಯರೇ Respect our nation language and our culture” (गूगल अनुवाद – दोस्तों, कृपया हमसे जुड़ें और अधिक से अधिक समूहों तक इस वीडियो को साझा करें। यदि आप असल में देशी भाषा कन्नड़ के प्रशंसक हैं, कृपया हमारी राष्ट्र भाषा और हमारी संस्कृति का सम्मान साझा करें।)

ऑल्ट न्यूज़ ने इस वीडियो की एक फ्रेम को रिवर्स सर्च किया और हमें वही क्लिप यूट्यूब पर 2 मार्च, 2019 को अपलोड की हुई मिली। वीडियो में पृष्भूमि में पाकिस्तान को समर्पित एक गीत सुनाई देता है। कई अन्य सुराग हैं, जो बताते हैं कि यह वीडियो पाकिस्तान का है।

1. पाकिस्तान का राष्ट्रीय ध्वज

2. वीडियो को अपलोड करने वाले यूट्यूब चैनल का नाम ‘पाकिस्तान सुन्नी तहरीक हैदराबाद’ है, जो पाकिस्तान स्थित एक इस्लामीक संगठन है। इसके फेसबुक पेज के अनुसार, 17 मार्च 2014 को स्थापित यह समूह एक राजनीतिक और धार्मिक संगठन है। हैदराबाद, पाकिस्तान के सिंध प्रांत का एक शहर है।

इसके अलावा, कम से कम 2 मार्च, 2019 से ऑनलाइन मौजूद यह वीडियो साबित करता है कि यह 11 दिसंबर, 2019 को पारित हुए CAA के बाद होने वाली किसी घटना से संबंधित नहीं हो सकती है।

ऑल्ट न्यूज़ को उस घटना की तस्वीरें, पाकिस्तानी वेब पोर्टल UrduPoint और पाकिस्तान स्थित समाचार संगठन Pakistan Point पर साझा की हुई मिलीं। ये तस्वीरें 1 मार्च, 2019 को साझा की गई थीं। Pakistan Point पर प्रकाशित की गई तस्वीर के साथ दिए गए विवरण के मुताबिक – ”कश्मीर में भारतीय आक्रामकता और पाकिस्तान की संप्रभुता को चुनौती देने के खिलाफ हैदराबाद में पाकिस्तान सुन्नी तहरीक के कार्यकर्ताओं ने भारतीय ध्वज पर गौ हत्या की।” (अनुवाद)

गूगल पर कीवर्ड्स – ‘पाकिस्तान सुन्नी तहरीक हैदराबाद’- की खोज करने पर हमें केवल एक समाचार संगठन जनसत्ता की 20 अगस्त, 2019 को प्रकाशित रिपोर्ट मिली। इस लेख में दावा किया गया है कि पाकिस्तान सुन्नी तहरीक-ए-हैदराबाद से जुड़े लोगों द्वारा जम्मू-कश्मीर को विशेष राज्य का दर्ज़ा देने के अनुच्छेद 370 के प्रावधानों को निरस्त करने की जवाबी कार्यवाही के रूप में यह वीडियो 15 अगस्त (भारतीय स्वतंत्रता दिवस) को बनाया गया था। जनसत्ता का यह दावा @imamofpeace के एक ट्वीट पर आधारित था।

Graphic warning. Pakistanis slaughtering a cow on the Indian flag to “own” and insult India on its independence day. This is not a normal society. They are a stain on this planet. They do not deserve our taxes or any foreign aid. pic.twitter.com/bIiCYADoJz

— Imam of Peace (@Imamofpeace) August 19, 2019