ऑल्ट न्यूज़ की ऑफ़िशियल एंड्रॉइड ऐप पर एक दावे का फै़क्ट-चेक करने के लिए रिक्वेस्ट भी भेजी गयी. इस दावे के अनुसार AIMIM चीफ़ असदुद्दीन ओवैसी ने कहा है कि अगर भाजपा हैदराबाद म्युनिसिपल चुनाव (GHMC) जीत गयी तो वो हिन्दू धर्म अपना लेंगे. बता दें कि हाल ही में हैदराबाद नगर निकाय चुनाव ख़त्म हुए हैं.

ऑल्ट न्यूज़ ने पाया कि कई ट्विटर यूज़र्स और कुछ फे़सबुक यूज़र्स वाकई ये दावा कर रहे हैं कि ओवैसी ने चुनाव से सम्बंधित ऐसा बयान दिया है. यूज़र्स ने ओवैसी की तस्वीर शेयर करते हुए लिखा, “अगर भाजपा GHMC जीत गयी तो मैं हिन्दू धर्म अपना लूंगा और अपना नाम भाग्य राज त्रिपाठी रख लूंगा, AIMIM चीफ़ असदुद्दीन ओवैसी की घोषणा.” (आर्काइव लिंक)

‘I will convert to Hinduism and name myself Bhagya raj Tripathi if BJP wins GHMC elections.’ declares AIMIM chief Asaduddin Owaisi. #GHMCResults pic.twitter.com/nSDrSvAllS#GHMCResults pic.twitter.com/2cLKrJfaz5

— भावेश भटनागर (@BhaveshB444) December 4, 2020