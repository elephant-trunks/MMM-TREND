सोशल मीडिया यूज़र्स ने तोड़-फोड़ की दो आउटसाइड ब्रॉडकास्टिंग (OB) वैन की तस्वीर शेयर की. दावों के अनुसार, ये तस्वीर लखनऊ की है. इसके साथ टेक्स्ट वायरल है, “सारी खुशी एक तरफ़ गोदी मीडिया की ठुकाई की खुशी एक तरफ़, जियो लखनऊ वालों”. इस तस्वीर में CNN न्यूज़18 की OB वैन देखी जा सकती है.

इस तस्वीर को कांग्रेस के राष्ट्रीय सचिव और सोशल मीडिया इंचार्ज ज़किया खान (आर्काइव लिंक) और युवा कांग्रेस के जम्मू-कश्मीर के प्रवक्ता आबिद मीर मगामी (आर्काइव लिंक) समेत कई ट्विटर यूज़र्स ने इस तस्वीर को शेयर किया. इन दोनों पोस्ट को कुल मिलाकर 400 से ज़्यादा बार रीट्वीट किया गया.

This slideshow requires JavaScript.

गौर करने वाली बात है कि सितम्बर के आखिरी हफ़्ते में लखनऊ में हिंसा का मामला सामने आया था. हाथरस में दलित महिला के साथ कथित तौर पर गैंगरेप और बर्बरता के बाद विपक्षी दलों ने जमकर विरोध किया था. कांग्रेस और भीम आर्मी ने प्रदेश की राजधानी में आरोपियों के खिलाफ़ कार्रवाई के लिए प्रदर्शन किया था. यूपी कांग्रेस ने आरोप लगाया कि वो जैसे ही मुख्यमंत्री के आवास की तरफ़ बढ़े, पुलिस ने पार्टी कार्यकर्ताओं को डंडो से मारा.

कुछ फे़सबुक युज़र्स ने भी इस तस्वीर को शेयर किया.

इस वायरल तस्वीर के सन्दर्भ को जानने के लिए ऑल्ट न्यूज़ ने InVid टूल का इस्तेमाल करते हुए सर्च इंजन Bing पर रिवर्स इमेज सर्च किया.

हमने पाया कि ये तस्वीर हिंदी न्यूज़ वेबसाइट लोकल हेडिंग ने दिसम्बर 2019 में पब्लिश की थी. इस रिपोर्ट के मुताबिक नागरिकता संशोधन कानून (CAA) के विरोध प्रदर्शन के दौरान बदमाशों ने पत्रकारों और OB वैन्स पर हमला कर दिया था.

इस हिंट का इस्तेमाल करते हुए हमने गूगल पर कीवर्ड सर्च किया और हमें बिज़नेस टाइम्स का एक आर्टिकल मिला जिसमें न्यूज़18 OB वैन से हुबहू मिलती तस्वीर डाली गयी है. इस तस्वीर को ANI ने ट्वीट किया था. इस ट्वीट में लिखा है, “लखनऊ: हज़तगंज में #CitizenshipAct प्रदर्शन हिंसा में बदला. प्रदर्शकारियों ने पत्थरबाज़ी की, पुलिस वालों ने लाठीचार्ज किया. एक मीडिया OB वैन को भी आग लगा दी गयी.”

Lucknow: Protest against #CitizenshipAct turns violent in Hazratganj. Protesters pelted stones, Police resorted to lathi charge. A media OB van has also been set ablaze. pic.twitter.com/1W8LVdwvov

— ANI UP (@ANINewsUP) December 19, 2019