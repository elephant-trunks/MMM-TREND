अर्मेनिया और अज़रबैजान के बीच भीषण हमले और तनाव जारी है और अब तक 250 से ज़्यादा मौतें हो चुकीं हैं. इसी बीच सोशल मीडिया पर दो वीडियो वायरल हो रहें हैं जिनमें फ़ाइटर जेट्स को शूट किया जा रहा है.

वीडियो 1: TV9 भारतवर्ष ने 9 अक्टूबर को अपने कुछ बुलेटिन में इनमें से एक वीडियो दिखाया (वीडियो 1, वीडियो 2). यही नहीं, चैनल ने वीडियो के ऊपर एक्सक्लूज़िव भी लिख दिया.

This slideshow requires JavaScript.

इस बुलेटिन के पहले, 8 अक्टूबर को ये वीडियो सोशल मीडिया पर खूब वायरल हुआ था. ट्विटर यूज़र ‘Col. Abhay Rishi (Veteran)’ ने 40 सेकंड का ये वीडियो पोस्ट करते हुए लिखा, “शिल्का एयर डिफ़ेन्स सिस्टम का इस्तेमाल करके अर्मेनिया MIG 25 को मार गिराता हुआ.” (आर्काइव लिंक)

कई अन्य यूज़र्स ने इस वीडियो को भारतीय सेना से सम्बंधित बताया. @Thapar77Thapar (आर्काइव लिंक), @MjaVinod (आर्काइव लिंक), @VINODKU18374194 (आर्काइव लिंक), और @india_narrative (आर्काइव लिंक) इनमें शामिल हैं.

This slideshow requires JavaScript.

ये वीडियो फे़सबुक पर भी वायरल है. ऑल्ट न्यूज़ को व्हाट्सऐप हेल्पलाइन (+917600011160) और ऑफ़िशियल एंड्रॉइड ऐप पर इसके फ़ैक्ट चेक के लिए कई रिक्वेस्ट मिलीं.

This slideshow requires JavaScript.

वीडियो 2: ट्विटर यूज़र @HlyahulyaAKgn ने 30 सितम्बर को एक अन्य वीडियो तुर्की कैप्शन के साथ शेयर करते हुए लिखा, “एक अर्मेनियाई विमान के गिरने का पल. (Ermenistan uçağının düşürülme anı)” इसे 1,500 बार शेयर किया गया और डेढ़ लाख से ज़्यादा बार देखा गया. (आर्काइव लिंक)

ऑल्ट न्यूज़ ने ऐसे ही वीडियो का जनवरी में भी फै़क्ट चेक किया था. उस वक़्त वीडियो इस दावे के साथ वायरल था कि अमेरिकी ऐंटी-मिसाइल डिफे़न्स बैटरी इरानी मिसाइल्स को मार गिरा रहे हैं.

एक जापानी यूट्यूबर ( れいさいおんじ) ने ARMA 3 के कई वीडियो अपलोड किये हैं, जो कि मिलिट्री पर आधारित एक वीडियो गेम है. ये वीडियो ख़त्म होने के साथ ही डिस्क्लेमर आता है, “ये वीडियो एक फ़िक्शन है. इसके कैरेक्टर, समूह, नाम वगैरह सब काल्पनिक हैं. इनका सच्चाई से कोई वास्ता नहीं है. (この動画は 、フィクションです 。登場する人物・団体・名称等は架空であり 、実在のものとは関係ありません 。)”

पहला वीडियो इस यूट्यूबर ने अगस्त में अपलोड किया था.

ये वीडियो 2:13 मिनट लम्बा है. पाठक गौर करें कि Col. Abhay Rishi (Veteran) का वीडियो 1.26 मिनट पर शुरू होता है.

वीडियो 2 हमें यूट्यूब और अन्य प्लेटफ़ॉर्म पर नहीं मिला. हालांकि, हमें इस यूट्यूब चैनल पर ऐसा फु़टेज मिला जिसमें वीडियो 2 के जैसी बैकग्राउंड सेटिंग है. स्ट्रीटलाइट और पोल वगैरह देखे जा सकते हैं. इसके अलावा गोलियां चलने की आवाज़ एक जैसी है.

यानी, वायरल वीडियो में अर्मेनिया और अज़रबैजान के बीच सैन्य लड़ाई नही दिख रही. दोनों के बीच हवाई हमले और तनाव का वास्तविक वीडियो मीडिया ने शेयर किया.

A television footage showed an alleged Armenian drone being shot down in the Nagorno-Karabakh region, as fighting between Azerbaijan and Armenian forces continued for a sixth day pic.twitter.com/LiqP34FGyQ

— Reuters (@Reuters) October 2, 2020