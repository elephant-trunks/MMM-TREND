प्रधानमंत्री नरेंद्र मोदी ने धरमपुर, गुजरात में एक रैली के दौरान कांग्रेसी नेता मणिशंकर अय्यर के बयान का हवाला देते हुए दावा किया कि अय्यर ने कांग्रेस पार्टी की तुलना मुगल राजवंश से की है। मणिशंकर अय्यर को उद्धृत करते हुए प्रधानमंत्री ने कहा, “…श्रीमान मणिशंकर अय्यर ने आज कहा कि जहाँगीर की जगह जब शाहजहाँ आए, क्‍या तब इलेक्‍शन हुआ था? जब शाहजहाँ की जगह पर औरंगजेब आए, तब क्‍या कोई इलेक्‍शन हुआ था? ये तो पहले से ही पता था कि जो बादशाह है उसकी औलाद को ही सत्ता मिलेगी। इसका मतलब ये हुआ कि कांग्रेस के वरिष्‍ठ नेता ये खुद मानते हैं कि कांग्रेस पार्टी, ये पार्टी नहीं है, कुनबा है, और किसी का सत्ता पर आने का मतलब है, कि बादशाह की औलाद का बैठना। ये औरंगजेब राज, उनको मुबारक।”

मोदी मणिशंकर अय्यर द्वारा एबीपी न्‍यूज़ चैनल को दी गई उस साउंड बाइट का हवाला दे रहे थे जो अय्यर ने कांग्रेस पार्टी के अध्‍यक्ष पद पर नामांकन के अवसर पर दी। बीजेपी सोशल मीडिया इन्‍चार्ज अमित मालवीय ने इस टेक्स्ट के साथ इस वीडियो को ट्वीट किया, “मणिशंकर अय्यर ने फिर से कर दिखाया ! कांग्रेसी शासन की तुलना मुगल राज से की।”(अनुवाद)

Mani Shankar Aiyar does it, again! Compares Congress rule with Mughal Raj! pic.twitter.com/irijmGjWbY

— Amit Malviya (@malviyamit) December 4, 2017