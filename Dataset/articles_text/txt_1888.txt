व्हाट्सएप्प पर कुछ समय से एक मैसेज वायरल हो रहा है जिसमें महिला सुरक्षा को लेकर एक नंबर दिया गया है। मैसेज में लिखा है, “अकेले सफर करने वाली महिलाओं के हित में जारी। आप जब भी अकेले रात में ऑटो या टैक्सी में बैठें तो उस ऑटो या टैक्सी का नम्बर 9969777888 पर sms कर दें आपके फोन पर मैसेज आएगा एक्नॉलेजमेंट का, आपके वाहन पर GPRS से नजर रखी जायेगी।”

पिछले साल भी कुछ इसी तरह का संदेश फेसबुक पेज Yogi Adityanath – True Indian ने एक पोस्ट में साझा की थी, जिसमें दावा किया गया है कि जो महिलाऐं रात में अकेले सफर करती है, वे अपनी रिक्शा या टैक्सी का नंबर पुलिस को 9969777888 नंबर पर भेज सकती है, जिससे पुलिस उस वाहन को GPRS के माध्यम से ट्रैक कर सके। पोस्ट में लोगों सेआग्रह किया गया है कि, “इस मेसेज को ज्यादा से ज्यादा शेयर, क्या पता अगला शिकार हमारा कोई अपना हो।” इस कथित अधिसूचना को प्रधानमंत्री नरेंद्र मोदी की तस्वीर के साथ साझा किया गया है। इससे यह दिखाने की कोशिश की गई है कि इस पहल को सरकार द्वारा शुरू किया गया था। इसे 3,500 से ज़्यादा लोगों ने साझा किया है।

इस अधिसूचना को व्यापक रूप से ट्विटर पर भी विभिन्न भाषाओ में साझा किया गया है।

ऑल्ट न्यूज़ ने आगे देखा और पाया कि यह संदेश 2014 से सोशल मीडिया पर प्रसारित हो रहा है, जिसे विभिन्न दावों के साथ अलग-अलग सरकार की पहल बताकर साझा किया गया है जिसमें – महाराष्ट्र, तमिलनाडु, तेलंगाना और दिल्ली और अन्य सरकार शामिल है।

इस पहल को मार्च 2014 में मुंबई पुलिस ने विश्व महिला दिवस के मौके पर, हैदराबाद की तकनीकी विशेषज्ञ ईस्टर अनुह्या के बलात्कार और हत्या के बाद शुरू किया था। यह हेल्पलाइन नंबर मुंबई पुलिस और MTNL से जुड़ा हुआ था। मुसीबत में पड़ी कोई भी महिला 100 नंबर डायल कर सकती है और उसकी मोबाइल लोकेशन की मदद से एक पीसीआर वैन उसकी मदद के लिए भेजी जाएगी। हालांकि, इसे सोशल मीडिया में शुरुआत से ही विभिन्न दावों से प्रसारित किया गया है।

दोनों, दिल्ली और बेंगलुरु पुलिस ने 2016 में इस झूठे दावे को खारिज किया था।

(1/3) Messages on Social Media regarding launch of Delhi Police Women Helpline SMS # 9969777888 for GPS tracking of Auto/Taxi are not true.

जैसा कि यह दावा अभी भी वायरल है, बेंगलुरु पुलिस ने मई 2018 में फिर से इसे स्पष्ट किया था कि ऐसा कोई भी प्रोटोकॉल मौजूद नहीं है।

Fake message is floating on Whatsapp regarding this number as BCP’s Women Helpline. The number does not belong to BCP

People are requested not to believe or share this fake message. Stringent action will be taken against those who create and spread fake messages on social media pic.twitter.com/cG7Ky81dqd

— BengaluruCityPolice (@BlrCityPolice) June 1, 2018