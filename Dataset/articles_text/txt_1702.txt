भाजपा सांसद गौतम गंभीर ने 4 सितंबर को एक इन्फोग्राफिक साझा किया, जिसमें पूर्व अमेरिकी रक्षा सचिव, जेम्स मैटिस के हवाले से एक उद्धरण दिया गया है- “जेल को भूल जाओ: यदि आप अमेरिकी ध्वज जलाते हैं, तो आप सेना में दो साल बिताएंगे। मैं आपसे वादा करता हूं,आपकी झंडे को दुबारा जलाने की इच्छा से आप ठीक हो जायेंगे। आप इसे लहराते हुए और सलामी देते हुए या उसके नीचे लेटे हुए देखेंगे”-अनुवादित। उसमें यह भी लिखा हुआ है कि,“यह हमारे देश में भी लागु होना चाहिए”-अनुवाद, जिसमें यह बताया गया है कि अमेरिका में उसके झंडे को जलाने के लिए वहां पर दो साल सेना में भेज दिया जाता है।

इस लेख के लिखे जाने तक गंभीर के ट्वीट को 12,000 से अधिक बार लाइक और 2,500 बार रीट्वीट किया गया था। यह उल्लेखनीय है कि भाजपा सांसद द्वारा साझा किए गए इन्फोग्राफिक में ‘महेश विक्रम हेगड़े’, अंकित है, जो प्रख्यात फेक न्यूज़ पोर्टल पोस्टकार्ड न्यूज चलाते हैं। हेगड़े को पहले भी कर्नाटक पुलिस ने गलत सूचना फैलाने के आरोप में दो बार गिरफ्तार किया है।

हमने उन समाचार खबरों की तलाश करने की कोशिश की, जो पूर्व अमेरिकी रक्षा सचिव के हवाले से दिए गए थे कि झंडा जलाने वालों को सेना में दो साल तक कार्यरत रहना पड़ेगा। हमें ऐसी कोई भी समाचार रिपोर्ट नहीं मिली।

इस इन्फोग्राफिक को रिवर्स सर्च करने से हमें वह वेबसाइट मिली जिसने इसे साझा किया था। इस वेबसाइट ने 2017 की एक फेसबुक पेज ‘Right-Winged Birds of Pray’ द्वारा की गई पोस्ट को साझा किया है, जिसमें साफ तौर पर कहा गया है कि यह बयान मैटिस ने अधिकारिक तौर पर नहीं दिया है। संदेश में लिखा है कि,“आधिकारिक बयान नहीं है। बस एक अद्भुत विचार है कि प्रसिद्ध मरीन और अब रक्षा सचिव, मैटिस को बताने का”-अनुवादित।

जेम्स मैटिस ने पिछले साल रक्षा सचिव के पद से इस्तीफा दे दिया था। यह पोस्ट तब साझा की गई थी जब 2017 में वह अपने पद पर थे। हेगड़े द्वारा बनाई गई और गौतम गंभीर द्वारा साझा की गई पोस्ट, सिर्फ मैटिस की तस्वीर को छोड़ कर हुबहु 2017 की पोस्ट की नकल है।

संक्षिप्त में, पूर्व अमेरिकी रक्षा सचिव और सैन्य दिग्गज जेम्स मैटिस ने कभी भी ऐसा नहीं कहा कि अमेरिकी झंडे को जलाने वाले व्यक्तियों को दो साल के लिए सेना में भर्ती किया जाना चाहिए।

राष्ट्रपति डोनाल्ड ट्रम्प ने हाल ही में ट्वीट किया था कि “किसी को भी अमेरिकी झंडे को जलाने की अनुमति नहीं दी जानी चाहिए”-अनुवाद, आगे बताया गया है कि इस अधिनियम के परिणाम यह है कि “शायद” नागरिकता को नुकसान पहुंचे या जेल हो जाए। ट्रम्प के ट्वीट में बताया गया है कि अमेरिकी कानून नागरिकों को राष्ट्रीय ध्वज को जलाने पर दंडित नहीं करता है, ऐसा कोई अधिनियम लागु किया जाना चाहिए।

Nobody should be allowed to burn the American flag – if they do, there must be consequences – perhaps loss of citizenship or year in jail!

— Donald J. Trump (@realDonaldTrump) November 29, 2016