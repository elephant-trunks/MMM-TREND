8 दिसम्बर, 2021 को तमिलनाडु के कुन्नूर में सेना का हेलिकॉप्टर क्रैश हो गया जिसमें (सीडीएस) बिपिन रावत, उनकी पत्नी मधूलिका रावत समेत 13 लोगों की मौत हो गई. इस घटना का बताकर एक वीडियो शेयर किया जा रहा है. कहा जा रहा है कि ये हेलिकॉप्टर क्रैश होने का लाइव वीडियो है.

Live Breaking News : IAF Helicopter Crash Live Updates: CDS Gen Bipin Rawat, his wife, 11 others killed in chopper crash in Tamil Nadu’s Coonoor#Bipin_Rawat #BipinRawatHelicopterCrash pic.twitter.com/50zrH9q6yY — DB NEWS (@dbnewsindia) December 8, 2021

कई लोगों ने ये वीडियो शेयर करते हुए यही दावा किया. ऑल्ट न्यूज़ के व्हाट्सऐप नंबर पर भी इस वीडियो की असलियत पता करने की रिक्वेस्ट मिलीं.

This slideshow requires JavaScript.

फ़ैक्ट-चेक

वीडियो के एक फ़्रेम का रिवर्स इमेज सर्च करने पर मालूम चला कि ये IAF का Mi-17 हेलीकॉप्टर है जो 18 नवम्बर 2021 को अरुणाचल प्रदेश के पूर्वी क्षेत्र में क्रैश हो गया था. ANI ने ये वीडियो 18 नवम्बर को ट्वीट करते हुए ये जानकारी दी थी. रिपोर्ट के अनुसार, दुर्घटना के समय हेलीकॉप्टर में 2 पायलट और 3 क्रू मेंबर सवार थे. हालांकि, सभी सुरक्षित थे और उन्हें मामूली चोटें आईं थी.

#WATCH video of the Indian Air Force Mi-17 helicopter that crash-landed near a helipad in Eastern Arunachal Pradesh today with two pilots and three crew members. All of them are safe with minor injuries. (Source: a local person) pic.twitter.com/cTUbzZRT3J — ANI (@ANI) November 18, 2021

ईस्ट मोजो ने भी ये वीडियो शेयर करते हुए यही जानकारी दी थी.

IAF’s MI-17 helicopter crash-landed at Roccham helipad in Arunachal’s #Anjaw district on Thursday. No casualties were reported. The helicopter was doing ration sorties from Hayuliang to Roccham for the Indian Army and included two pilots, one engineer and two crew members. pic.twitter.com/Jncm5647hq — EastMojo (@EastMojo) November 18, 2021

19 नवम्बर को हिंदुस्तान टाइम्स ने भी ये वीडियो यूट्यूब पर शेयर किया था और घटना की जानकारी दी थी.

इस तरह पुराना वीडियो शेयर कर इसे बिपिन रावत की मौत का लाइव वीडियो बताया गया.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.