“सांसद नुसरत जहां के खिलाफ गैर मुस्लिम से शादी करने पर, सिंदूर लगाने पर दारुल उलूम द्वारा फतवा जारी किया गया -(अनुवाद)”, इस खबर ने सप्ताह के अंतिम दिनों में प्रिंट और टेलेविज़न मीडिया के माध्यम से लोगों को व्यस्त रखा। यह खबर तृणमूल कांग्रेस से हाल ही में सांसद बनी नुसरत जहान के खिलाफ एक कथित फतवे के बारे में है, जिन्होंने व्यवसायी निखिल जैन से शादी करने के बाद संसद में सिंदूर लगाकर शपथ ली थी।

इस खबर के बाद, राजनेता और सोशल मीडिया उपयोगकर्ता द्वारा नुसरत जहां के समर्थन में प्रतिक्रिया दी जाने लगी और दारुल उलूम की निंदा भी की गई। हर बड़े मीडिया संगठन ने इस खबर को रिपोर्ट किया गया और यह टीवी पर भी चर्चा का विषय बन गया। इंडिया टुडे ने इस्लामिक स्कूल का उल्लेख करते हुए इसे,“फतवा से खुश दारुल उलूम” बताया, जहां इंडियन एक्सप्रेस ने इसे “फतवाप्रेमी दारुल उलूम” कहा। हालांकि, किसी भी मीडिया संगठन ने दारुल उलूम से इस फतवे के बारे में जांच नहीं की कि क्या उन्होंने वास्तव में इस तरह का कोई फतवा जारी किया था।

दारुल उलूम, एक प्रसिद्ध इस्लामी धार्मिक और शैक्षणिक केंद्र है, जो उत्तर प्रदेश के सहारनपुर जिले के देवबंद में मौजूद है। इस संस्था की एक ऑनलाइन सेवा भी है जहां कोई भी प्रश्न पूछ सकता है और मुफ़्ती से उसके प्रत्युत्तर में फ़तवा या उनकी राय प्राप्त कर सकता है। दारुल उलूम द्वारा जारी किये गए फतवों के बारे में दो महत्वपूर्ण मुद्दे है:

1) मीडिया द्वारा बनाई गई धारणा के विपरीत यह संस्था खुद फतवा जारी नहीं करती है। किसी व्यक्ति द्वारा पूछे गए प्रश्न के उत्तर में कोई फतवा या राय दी जाती है।

2) फतवा लिखित में मुफ्ती या किसी धार्मिक विद्वान द्वारा ही दिया जाता है।

इसका पहले भी कई बार गलत उपयोग किया गया है जब पत्रकारों द्वारा संस्था को एक सनसनीखेज खबर बनाने के प्रयास में एक सवाल पूछा जाता है। इस चाल को पहले भी ऑल्ट न्यूज़ द्वारा उजागर किया जा चूका है।

इससे यह स्पष्ट है कि नुसरत जहां के खिलाफ कोई फतवा जारी होता तो किसी के द्वारा पूछे गए प्रश्न के उत्तर में या राय के तौर पर दिया जाता और यह लिखित स्वरुप में भी मौजूद होता। हालांकि, किसी भी मीडिया लेख में फतवे की किसी भी कॉपी को शामिल नहीं किया गया है।

तो नुसरत जहां के खिलाफ फतवा कहां है?

ऑल्ट न्यूज़ ने पाया कि यह विवाद फतवा की वजह से नहीं बल्कि देवबंद के मौलवी असद कासिम के बयान की वजह से शुरू हुआ था।

1. 28 जून की सुबह को, ABP न्यूज़ ने मौलवी के हवाले से कहा कि, यह दावा उलेमा द्वारा किया गया था। उन्होंने कथित तौर पर कहा,“मैंने मीडिया के माध्यम से जाना कि नुसरत जहां, जो हाल ही में बंगाल से सांसद बनी है, वे संसद में सिंदूर लगाकर और मंगलसूत्र पहन कर आयी थी। तो तहकीकात से मालूम हुआ कि उन्होंने जैन धर्म में शादी की है। इस्लाम का नुक्ता नज़र और इस्लाम यह कहता है कि एक मुसलमान सिर्फ मुसलमान से शादी कर सकता है, किसी गैर से नहीं और दूसरी बात बता दूं आपको कि नुसरत जहां जो है वो एक एक्टर है, एक फ़िल्मी जो है उसमे वो काम करती है और ये जो एक्टर होते है में यह समझता हूं कि दीन और धर्म इनके नज़दीक कोई हैसियत नहीं रखता। तो जो शरीयत का हुक्म था वो मैंने मीडिया के माध्यम से आपतक पहुंचाया है”।

2. मौलवी की राय के तुरंत बाद ही, मीडिया इस पर एक बयान लेने के लिए भाजपा नेता साध्वी प्राची के पास पहुंचा। इसके बाद इस राय को एक ‘फतवे’ में बदल कर प्रस्तुत किया गया।

ऑल्ट न्यूज़ ने पाया कि फ़तवे पर सबसे पहला लेख News18 हिंदी द्वारा 28 जून को शाम 4 बजे प्रकाशित किया गया था। इस मीडिया संगठन के लेख में भाजपा नेता साध्वी प्राची द्वारा देवबंद के मौलवी के फतवे के खिलाफ दिए गए एक बयान को प्रकाशित किया गया। हालांकि, लेख में मौलवी के नाम का उल्लेख नहीं किया गया था।

इस खबर ने मुख्यधारा के मीडिया संगठनों में काफी तेज़ी से अपनी जगह बना ली और टाइम्स नाउ ने इस मुद्दे पर टीवी में चर्चा के प्रसारण के लिए मौलवी असद कासिम से संपर्क किया और ट्विटर पर हैशटैग #NusratVsClerics भी चलाया। टाइम्स नाउ ने कासिम को मुफ़्ती के रूप में पेश किया, जबकि ABP न्यूज़ ने कासिम को उलेमा बताया था।

नीचे दी गई वीडियो क्लिप में, असद कासिम को ABP न्यूज़ द्वारा दिए गए बयान के जैसा ही बयान देते हुए सुना जा सकता है,“तो तहकीकात से मालूम हुआ कि उन्होंने जैन धर्म में शादी की है। इस्लाम का नुक्ता नज़र और इस्लाम यह कहता है कि एक मुसलमान सिर्फ मुसलमान से शादी कर सकता है, किसी गैर से नहीं और दूसरी बात बता दूं आपको कि नुसरत जहां जो है वो एक एक्टर है, एक फ़िल्मी जो है उसमे वो काम करती है और ये जो एक्टर होते है में यह समझात हूँ कि दीन और धर्म इनके नज़दीक कोई हैसियत नहीं रखता। जो उनको अच्छा लगता है वो करते है। इसी का अमल उन्होंने पार्लियामेंट में पेश किया, सिंदूर लगाकर पहुंची, मंगलसूत्र लगाकर पहुंची। तो इस पर तफ्शीला करना ही बेकार है कि उनकी अपनी ज़िन्दगी में हम कोई दखलंदाज़ी नहीं कर सकते। तो जो शरीयत का हुक्म था वो मैंने मीडिया के माध्यम से आपतक पहुंचाया है”।

Days after newly elected TMC MP Nusrat Jahan applied sindoor and wore Mangalsutra for the swearing-in ceremony, Deoband clerics have issued a fatwa to the actor turned neta and said that Muslim marry only Muslims. | #NusratVsClerics pic.twitter.com/M6F9SDhcUZ

— TIMES NOW (@TimesNow) June 29, 2019