48 सेकंड की एक वीडियो क्लिप इस दावे से वायरल हो रही है कि इसे जापान के टीवी चैनल पर दिखाया गया है. @mini_razdan10 के इस ट्वीट को 5 हज़ार से भी ज़्यादा बार रीट्वीट किया गया है और वीडियो को एक लाख से ज़्यादा व्यूज़ मिल चुके हैं.

This was shown on Japan TV. pic.twitter.com/Fcq1Ge6OTm — Mini Razdan (@mini_razdan10) July 7, 2020

वीडियो में भारत के पीएम मोदी और चीन के राष्ट्रपति शी जिनपिंग को लड़ते हुए दिखाया गया है. इस लड़ाई में पीएम मोदी की जीत होती है जिसमें उनका साथ देते हैं यूएस के राष्ट्रपति डॉनल्ड ट्रम्प, रूस के राष्ट्रपति व्लामिदिर पुतिन और जापान के प्रधानमंत्री शिंजों अबे. वीडियो पर जापानी में लिखा हुआ टेक्स्ट आ रहा है.

एक और यूज़र ने इस क्लिप को ट्वीट करते हुए ये दावा किया है, “किसी भारतीय चैनल ने नहीं बल्कि जापान के टीवी ने ये दिखाया है. ये भारतीय प्रोपेगंडा नहीं बल्कि वैश्विक समझ है.”

This was shown on Japan TV ( not on indian TV).

These types of messages are circulating across the globe…it’s not indian propoganda but global understanding.

Communists will parrot thier own naration like Pakistani uygher bros#Retweet if you like it. pic.twitter.com/OBb0mm43zv — pa (@pagarkhedz) July 8, 2020

ऑल्ट न्यूज़ के ऑफ़िशियल ऐप पर भी इस वीडियो की सच्चाई पता करने के कई रिक्वेस्ट मिली हैं.

फ़ैक्ट-चेक

ये वीडियो असल में इंडिया टुडे ग्रुप के एक शो ‘सो सॉरी’ का हिस्सा है. पूरा वीडियो 2 मिनट का है जिसे क्लिप कर सिर्फ 48 सेकंड का हिस्सा शेयर हो रहा है. ये वीडियो 27 जून, 2020 को चैनल ने यूट्यूब पर “36 का आंकड़ा | So Sorry” टाइटल से अपलोड किया है. वीडियो का डिस्क्रिप्शन है, “धोखेबाज चीन से निपटने के लिए भारत द्वारा अब कई स्तरों पर चीन की घेराबंदी शुरु की जा रही है. एक तरफ सीमा पर चीन के सीने पर वार किया जा रहा है तो भारत के साथ कई देश भी साथ हैं. वहीं चीन को वैश्विक पटल पर अलग करने की तैयारी ज़ोरों पर है. देखिए सो सॉरी की खास पेशकश.”

इससे ये स्पष्ट हो गया कि वायरल हो रहा वीडियो इंडिया टुडे के शो से क्लिप किया गया है. पूरा वीडियो नीचे देखा जा सकता है.

अब देखते हैं इस दावे में कितनी सच्चाई है कि इसे जापान के टीवी ने चलाया है. कीवर्ड सर्च से पता चलता है कि इसे 30 जून से जापानी यूज़र्स शेयर कर रहे हैं. और लिख रहे हैं कि जिसने भी इसे बनाया है वो जीनियस है. ऐसा एक ट्वीट नीचे देखा जा सकता है साथ ही इसमें आजतक चैनल का लोगो भी दिख रहा है. इस ट्वीट में वीडियो का यूट्यूब लिंक भी शेयर किया गया है.

यूट्यूब पर ये वीडियो 28 जून को अपलोड किया गया है. यानी इंडिया टुडे के वीडियो (27 जून) के अगले दिन. इस वीडियो में आजतक के लोगो के साथ जापानी भाषा में टेक्स्ट लिखा हुआ है.

जिस चैनल ने इस वीडियो को अपलोड किया है उसने 8 जुलाई को एक यूज़र के ट्वीट का रिप्लाइ करते हुए भी ये बात कन्फ़र्म की है. ट्वीट में लिखा है, शेयर हो रहे इस वीडियो को मैंने ही अपने यूट्यूब चैनल पर अपलोड किया है. वैसे असली वीडियो हमने आपसे ही लिया है. हम भारत से प्यार करते हैं और चीन के खिलाफ इस लड़ाई में आपके साथ हैं. धन्यवाद!”

This is the one I uploaded on Youtube. Anyway I borrowed the original one from you. We love India and cheer for your battle against China. Thank you.https://t.co/hrioYX9z5q https://t.co/6RN98Ga4cR — アンティレッド (@h1roemon) July 8, 2020

हमने पाया कि एक और ऐसे वीडियो को सबटाइटल के साथ इस चैनल ने 3 जुलाई को यूट्यूब पर अपलोड किया है. और ये वीडियो भी इंडिया टुडे के ‘सो सॉरी’ शो से ही उठाया गया है. इसे नीचे देखा जा सकता है.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.