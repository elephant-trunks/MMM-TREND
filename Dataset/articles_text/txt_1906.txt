सोशल मीडिया में एक वीडियो व्यापक रूप से साझा किया जा रहा है, जिसमें प्रधानमंत्री नरेंद्र मोदी को पूर्व प्रधानमंत्री मनमोहन सिंह से मिलते हुए देखा जा सकता है। इस वीडियो के साथ साझा किये गए संदेश में यह दावा किया गया है कि प्रधानमंत्री नरेंद्र मोदी मनमोहन सिंह से GDP के विषय में चर्चा करने के लिए मिलने पहुंचे है। एक ट्विटर उपयोगकर्ता खुशबू भगत ने यह वीडियो एक संदेश ट्वीट किया है,“मोदी मनमोहन सिंह से GDP के बारे में चर्चा करने के लिए पहुंचे। सिंह इस किंग।” -(अनुवाद) के साथ ट्वीट किया है। खुशबू के इस ट्वीट को करीब 1000 से भी ज़्यादा लोगों ने लाइक किया है।

Modi went to meet Manmohan Singh to discuss about GDP .

Singh is king. pic.twitter.com/4p5DdRw5M9 — Khushboo bhagat (@khushboo_JK) July 1, 2019

खुशबू भगत के इस ट्वीट को कर्नाटक कांग्रेस की प्रवक्ता और महिला कांग्रेस की सोशल मीडिया कोर्डिनेटर लावण्या बलाल ने यह लिखते हुए रीट्वीट किया है – “डॉ.मनमोहन सिंह हमेशा एक राजनेता रहे हैं”- (अनुवाद )।

Dr.Manmohan Singh has always been a statesman. https://t.co/ZrcH1mUlfo — Lavanya Ballal | ಲಾವಣ್ಯ ಬಲ್ಲಾಳ್ (@LavanyaBallal) July 1, 2019

यह वीडियो समान दावे के साथ फेसबुक पर जेके स्टेट न्यूज़, भारत टाइम्स नामक पेज द्वारा साझा किया गया है। जेके स्टेट न्यूज़ द्वारा साझा किये गए इस वीडियो को अब तक करीब 43,000 बार देखा जा चूका है।

TV9 भारतवर्ष ने भी प्रसारित किया वीडियो

इस वीडियो क्लिप को TV9 भारतवर्ष ने भी प्रसारित किया था, जिसमें यह दावा किया गया कि दोनों नेताओं द्वारा देश की अर्थव्यवस्था पर बातचीत की गई है और यह मुलाकात मनमोहन सिंह के घर पर हुई थी। इसके अलावा, TV9 भारतवर्ष की पत्रकार सुप्रिया भारद्वाज(@Supriya23bh) ने फ़ोन के माध्यम से चैनल पर इस मुलाकात के बारे में जानकारी भी दी। उन्होंने इस मुलाकात को शिष्टाचार के साथ-साथ, अर्थव्यवस्था पर हुई चर्चा भी बताया। TV9 भारतवर्ष द्वारा इस पुराने वीडियो को प्रसारित करने पर, ट्विटर उपयोगकर्ता अंकुर सिंह ने TV9 भारतवर्ष को फ़र्जी समाचार प्रसारित करने के लिए ज़िम्मेदार ठहराया है। हालांकि, इसके बाद TV9 भारतवर्ष ने इस वीडियो को डिलीट कर दिया था।

Fake news peddler @TV9Bharatvarsh cooked up entire story of Modi meeting Manmohan Singh using a 2014 clip. Best is Rahul Gandhi’s fav journalist @Supriya23bh giving exclusive details about the Fake News of Meeting. pic.twitter.com/bNcn7CAxAJ — Ankur Singh (@iAnkurSingh) July 2, 2019

मध्यप्रदेश के एक स्थानीय मीडिया संगठन दबंग न्यूज़ ने भी 2 जुलाई को यही वीडियो प्रसारित करते हुए कहा,“आर्थिक मसलों के जानकार पूर्व प्रधानमंत्री मनमोहन सिंह से आर्थिक मामलों पर चर्चा करने के लिए पीएम मोदी पूर्व प्रधानमंत्री मनमोहन सिंह से मिलने उनके निवास पहुंचे। उन्होंने देश के बिगड़ते आर्थिक हालातों को सुधारने संबंधी गहन चर्चा की”।

2014 का वीडियो

ऑल्ट न्यूज़ को यूट्यूब पर,”modi meets manmohan singh” कीवर्ड्स से सर्च करने पर एक 27 मई, 2014 को NDTV द्वारा उपलोड किया गया एक वीडियो मिला। हमने पाया कि NDTV द्वारा अपलोड किया गया वीडियो और सोशल मीडिया में साझा किया वीडियो समान है। इस वीडियो को आप नीचे देख सकते है।

यह वीडियो नरेंद्र मोदी द्वारा 2014 में प्रधानमंत्री के रूप में शपथ लेने के बाद का है। हमे इस घटना से संबधित द हिंदू द्वारा प्रकाशित किया गया एक लेख भी मिला है।

हालांकि, 27 जून, 2019 को वित्त मंत्री निर्मला सीतारमण ने पूर्व प्रधानमंत्री मनमोहन सिंह से मुलाकात की थी। प्रधानमंत्री नरेंद्र मोदी और पूर्व पीएम मनमोहन सिंह की मुलाकात की कोई भी खबर मुख्यधारा की मीडिया द्वारा प्रकाशित नहीं की गई है। हालांकि, इसकी संभावना काफी कम है कि प्रधानमंत्री मोदी के किसी भी घटनाक्रम को मीडिया द्वारा प्रकाशित ना किया गया हो। सोशल मीडिया में साझा किया गया वीडियो पुराना है और इस वीडियो के साथ किया गया दावा, गलत है। इस पुराने वीडियो को बिना किसी तारीख के साझा करना, लोगों में भ्रम फ़ैलाने जैसा है।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.