वीडियो में दिख रहे शख्स डॉ. तरुण कोठारी नायर हॉस्पिटल मुंबई के डीन नहीं हैं। उनके द्वारा दी गई सलाह भी गलत निकली। डब्ल्यूएचओ और एम्स के डॉक्टर ने संक्रमण से बचने के लिए मास्क को ठीक तरीके से लगाने की सलाह दी है।

नई दिल्ली (विश्वास न्यूज)। कोरोना का केस एक बार फिर से 2.5 लाख को पार कर चुका है। पिछले 24 घंटे की बात करें तो देश में कोविड-19 के 2,82,970 नए केस मिले हैं। देश में ओमिक्रोन के मरीजों की संख्या भी 8,961 हो गई है। ऐसे में सोशल मीडिया पर 1.34 सेकंड का एक वीडियो पोस्ट किया जा रहा है। वीडियो में एक शख्स कह रहा है कि मास्क पहनने से कई तरह की बीमारियां हो जाएंगी। इससे मौत तक हो जाएगी। साथ ही वह लोगों से सोशल डिस्टेंसिंग का पालन करने को भी मना कर रहा है। वैक्सीन नहीं लगवाने के लिए भी वह लोगों से अपील कर रहा है। वीडियो में दिख रहा शख्स खुद को डॉ. तरुण कोठारी बता रहा है। दावा किया गया है कि डॉ. तरुण कोठारी नायर अस्पताल मुंबई के डीन हैं।

विश्वास न्यूज ने अपनी पड़ताल में दावा गलत पाया। डॉ. तरुण कोठारी नायर अस्पताल मुंबई के डीन नहीं हैं। इसके अलावा एम्स के डॉक्टर ने मास्क लगाने से मौत होने की बात को अफवाह बताया है।

क्या है वायरल पोस्ट में

फेसबुक पेज √√Ara आस पास√√ पर 18 जनवरी को इस वीडियो को पोस्ट करते हुए लिखा,

Doctor तरुण कोठारी ने कहा मास्क पहिरोगे तो ऐसे मरोगे

पड़ताल

वायरल वीडियो में सबसे पहले हमने नायर अस्पताल मुंबई के डीन के बारे में सर्च किया। पता चला कि उसका पूरा नाम बी. वाई. एल. नायर चैरिटेबल हॉस्पिटल है। हॉस्पिटल में संपर्क किया तो बताया गया कि वहां के डीन का नाम डॉ. तरुण कोठारी नहीं, बल्कि डॉ. रमेश भारमल है।

इसके बाद हमने वीडियो में दिख रहे डॉ. तरुण कोठारी को सर्च किया। इसमें 23 जुलाई 2021 को नवभारत टाइम्स में छपी खबर का लिंक मिला। इसके अनुसार, तरुण कोठारी का वीडियो वायरल होने पर दिल्ली क्राइम ब्रांच ने केस दर्ज कर लिया है। वह दिल्ली के पश्चिम विहार इलाके में रहते हैं। राजस्थान के उदयपुर के एक मेडिकल कॉलेज से उन्होंने एमबीबीएस और एमडी रेडियोलॉजिस्ट किया है। वह ‘विश्व शक्ति पार्टी’ दल के राष्ट्रीय अध्यक्ष भी हैं। डॉ. तरुण कोठारी चांदनी चौक से लोकसभा और नांगलोई जाट से विधानसभा चुनाव के अलावा पीरागढ़ी से पार्षद के चुनाव में भी उतर चुके हैं।

हमने तरुण कोठारी से बात की। उन्होंने कहा, मैं नायर अस्पताल मुंबई का डीन नहीं हूं। किसी ने मेरे वीडियो पर ऐसा लिखकर वायरल कर दिया होगा। मैं इंडो-अमेरिकन हेल्थ केयर में प्रैक्टिस करता हूं। मैंने ही मास्क से बीमारी की बात कही है।

इसके बाद हमने मास्क से बीमारी होने की बात की पड़ताल की। वर्ल्ड हेल्थ ऑर्गेनाइजेशन (डब्ल्यूएचओ) के अनुसार, Masks are a key measure to reduce transmission and save lives.

Wearing well-fitted masks should be used as part of a comprehensive ‘Do it all!’ approach including maintaining physical distancing, avoiding crowded, closed and close-contact settings, ensuring good ventilation of indoor spaces, cleaning hands regularly, and covering sneezes and coughs with a tissue of bent elbow.

(मास्क संक्रमण को बढ़ने से रोकने और जिंदगी बचाने का मुख्य साधन है। सही मास्क का उपयोग सबको करना चाहिए। सोशल डिस्टेंसिंग का पालन करें, भीड़भड़ वाली जगहों से बचें, लोगों के पास ज्यादा नजदीक जाने से बचें, इंडोर वाली जगहों पर अच्छा वेंटिलेशन हो, हाथों को नियमित रूप से साफ करें और छींक व खांसी आने पर उसे कवर करें।)

पीआईबी ने भी 14 जनवरी 2022 को ट्वीट करके अपील की है कि ऐसे फर्जी वीडियो को फारवर्ड मत करें और कोविड से बचाव के लिए मास्क, टीकाकरण व शारीरिक दूरी जैसे कोविड अनुरूप व्यवहार का पालन करें।

सोशल मीडिया पर शेयर किए जा रहे एक विडियो में एक व्यक्ति द्वारा लोगों को मास्क न पहनने व वैक्सीन न लगवाने के लिए कहा जा रहा है#PIBFactCheck



▶️ऐसे फर्जी विडियो फॉरवर्ड न करें



▶️कोविड से बचाव के लिए मास्क, टीकाकरण व शारीरिक दूरी जैसे कोविड अनुरूप व्यवहार का पालन करना आवश्यक है pic.twitter.com/fr293mKj0q — PIB Fact Check (@PIBFactCheck) January 14, 2022

इस बारे में एम्स के डॉ. नीरज निश्चल का कहना है, यह अफवाह है। मास्क आपकी जान बचाता है, बीमार नहीं करता है। प्रॉपर मास्क ठीक तरह से पहनेंगे तो जान बचेगी, बीमार नहीं होंगे। वैक्सीनेशन के बारे में उन्होंने कहा, वैक्सीन इम्युनिटी को बढ़ाने के लिए दी जाती है कम करने के लिए नही। इससे इम्युनिटी कम होने वाली बात भी गलत है।

यह वीडियो वायरल कर पहले भी इस तरह का दावा किया जा चुका है। इससे संबंधित पड़ताल को यहां पढ़ा जा सकता है।

वीडियो को फर्जी दावे के साथ वायरल करने वाले फेसबुक पेज √√Ara आस पास√√ को हमने स्कैन किया। इसको 537 लोग फॉलो करते हैं।

निष्कर्ष: वीडियो में दिख रहे शख्स डॉ. तरुण कोठारी नायर हॉस्पिटल मुंबई के डीन नहीं हैं। डॉ. तरुण कोठारी द्वारा दी गई सलाह भी गलत निकली। डब्ल्यूएचओ और एम्स के डॉक्टर ने संक्रमण से बचने के लिए मास्क को ठीक तरीके से लगाने की सलाह दी है।

Claim Review : डॉ. तरुण कोठारी नायर अस्पताल मुंबई के डीन हैं। मास्क पहनने से मौत हो जाती है।

Claimed By : FB USER- √√Ara आस पास√√

Fact Check : झूठ झूठ फेक न्यूज की प्रकृति को बताने वाला सिंबल सच

भ्रामक

झूठ

पूरा सच जानें... किसी सूचना या अफवाह पर संदेह हो तो हमें बताएं सब को बताएं, सच जानना आपका अधिकार है। अगर आपको ऐसी किसी भी मैसेज या अफवाह पर संदेह है जिसका असर समाज, देश और आप पर हो सकता है तो हमें बताएं। आप हमें नीचे दिए गए किसी भी माध्यम के जरिए जानकारी भेज सकते हैं...

Contribute to Vishwas News कॉरपोरेट और राजनीतिक दबाव से मुक्त होकर सत्ता को हमेशा आइना दिखाने वाली फैक्ट चेक जर्नलिज्म सिर्फ और सिर्फ आपके सहयोग से संभव है। इस मुहिम में हमें आपके साथ और सहयोगी की जरूरत है। फर्जी और गुमराह करने वाली खबर के खिलाफ जारी इस लड़ाई में हमारी मदद करें और कृपया हमें आर्थिक सहयोग दें।

टैग्स