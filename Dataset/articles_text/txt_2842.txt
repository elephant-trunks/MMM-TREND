विश्वास न्यूज की पड़ताल में वायरल दावा भ्रामक निकला। वायरल तस्वीर का हाल में बेंगलुरु में हुई बारिश से कोई संबंध नहीं है। तस्वीर एक साल पहले उत्तराखंड में आई बाढ़ की है, जिसे अब गलत दावे के साथ बेंगलुरु का बताते हुए शेयर किया जा रहा है।

नई दिल्ली (विश्वास न्यूज)। सोशल मीडिया पर एक तस्वीर को शेयर कर दावा किया जा रहा है कि यह बेंगलुरु में हुई भारी बारिश के बाद का सीन है। तस्वीर में देखा जा सकता है कि कई गाड़ियां पानी में आधी डूबी हुई हैं। विश्वास न्यूज की पड़ताल में वायरल दावा भ्रामक निकला। वायरल तस्वीर का हाल में बेंगलुरु में हुई बारिश से कोई संबंध नहीं है। तस्वीर एक साल पहले उत्तराखंड में आई बाढ़ की है, जिसे अब गलत दावे के साथ बेंगलुरु का बताते हुए शेयर किया जा रहा है।

TO READ THIS FACT CHECK IN TELUGU, CLICK HERE.

क्या है वायरल पोस्ट में ?

फेसबुक यूजर Nagaraju Don Bnr ने वायरल तस्वीर को शेयर करते हुए लिखा है, “Double engine government conducted car swimming competition in Bangalore.. Note: No government can stop natural disasters.. It’s the actions you take afterwards that matter.. For those who get dog happiness as soon as it rains in Hyderabad..#bengalorerains” जिसका हिंदी अनुवाद होता है, “डबल इंजन सरकार ने बेंगलुरु में आयोजित की कार तैराकी प्रतियोगिता..नोट: कोई भी सरकार प्राकृतिक आपदाओं को नहीं रोक सकती.. उसके बाद आप जो कार्रवाई करते हैं, वह मायने रखती है.. हैदराबाद में बारिश होते ही खुशी पाने वालों के लिए..#बंगालोरवर्षा”

इस पोस्ट के आर्काइव वर्जन को यहां देखा जा सकता है।

पड़ताल

TO READ THIS FACT CHECK IN TELUGU, CLICK HERE.

TO READ THIS FACT CHECK IN ENGLISH, CLICK HERE.

वायरल तस्वीर की सच्चाई जानने के लिए विश्वास न्यूज ने गूगल रिवर्स इमेज पर इस तस्वीर को सर्च किया। हमें वायरल तस्वीर से जुड़ी एक रिपोर्ट financialexpress.com पर मिली। अक्टूबर 20, 2021 को प्रकाशित खबर में तस्वीर के साथ लिखा था, “Submerged cars are seen at a flooded hotel resort as extreme rainfall caused the Kosi River overflow at the Jim Corbett National Park in Uttarakhand. (AP/PTI Photo)” जिसका हिंदी अनुवाद होता है, “उत्तराखंड के जिम कॉर्बेट नेशनल पार्क में अत्यधिक बारिश के कारण कोसी नदी के ओवरफ्लो होने के कारण पानी में डूबी कारों को एक बाढ़ वाले होटल रिजॉर्ट में देखा जा सकता है। (एपी/पीटीआई फोटो)”

हमें यह तस्वीर english.alarabiya.net की एक खबर में भी मिली। खबर में तस्वीर के साथ डिस्क्रिप्शन लिखा था, “Submerged cars are seen at a flooded hotel resort as extreme rainfall caused the Kosi River to overflow at the Jim Corbett National Park in Uttarakhand, India, Tuesday, Oct. 19, 2021. More than 20 people have died and many are missing in floods triggered by heavy rains in the northern Indian state of Uttarakhand officials said Tuesday (AP Photo/Mustafa Quraish!)” जिसका अनुवाद होता है, “जलमग्न कारों को एक बाढ़ वाले होटल रिजॉर्ट में देखा जा सकता है, क्योंकि अत्यधिक बारिश के कारण कोसी नदी उत्तराखंड में जिम कॉर्बेट नेशनल पार्क, मंगलवार, 19 अक्टूबर, 2021 को ओवरफ्लो हो गई थी। बाढ़ में 20 से अधिक लोग मारे गए हैं और कई लापता हैं। उत्तर भारतीय राज्य उत्तराखंड में भारी बारिश के कारण मंगलवार को अधिकारियों ने कहा (एपी फोटो / मुस्तफा कुरैशी!)”

पड़ताल को आगे बढ़ाते हुए हमने इस तस्वीर को खींचने वाले फोटो जर्नलिस्ट मुस्तफा कुरैशी से संपर्क साधा। हालाँकि वे अभी AP के साथ एसोसिएटेड नहीं हैं। उन्होंने हमें बताया “2021 में यह तस्वीर मैंने ही खींची थी। तस्वीर उत्तराखंड की है।”

पड़ताल को आगे बढ़ाते हुए हमने उत्तराखंड दैनिक जागरण के डिजिटल प्रमुख सुनील नेगी से भी संपर्क साधा। उन्होंने कन्फर्म किया कि तस्वीर उत्तराखंड की ही है। उन्होंने हमारे साथ जागरण डॉट कॉम की अक्टूबर 2021 की उत्तराखंड बाढ़ की एक खबर शेयर की, जिसमें यही तस्वीर दूसरे एंगल से देखी जा सकती है।

विश्वास न्यूज ने जांच के आखिरी चरण में उस प्रोफाइल की पृष्ठभूमि की जांच की, जिसने वायरल पोस्ट को साझा किया था। हमने पाया कि यूजर Nagaraju Don Bnr को 1577 लोग फॉलो करते हैं।

TO READ THIS FACT CHECK IN ENGLISH, CLICK HERE.

निष्कर्ष: विश्वास न्यूज की पड़ताल में वायरल दावा भ्रामक निकला। वायरल तस्वीर का हाल में बेंगलुरु में हुई बारिश से कोई संबंध नहीं है। तस्वीर एक साल पहले उत्तराखंड में आई बाढ़ की है, जिसे अब गलत दावे के साथ बेंगलुरु का बताते हुए शेयर किया जा रहा है।

Claim Review : Double engine government conducted car swimming competition in Bangalore.. Note: No government can stop natural disasters.. It's the actions you take afterwards that matter.. For those who get dog happiness as soon as it rains in Hyderabad..

Claimed By : Nagaraju Don Bnr

Fact Check : झूठ झूठ फेक न्यूज की प्रकृति को बताने वाला सिंबल सच

भ्रामक

झूठ

पूरा सच जानें... किसी सूचना या अफवाह पर संदेह हो तो हमें बताएं सब को बताएं, सच जानना आपका अधिकार है। अगर आपको ऐसी किसी भी मैसेज या अफवाह पर संदेह है जिसका असर समाज, देश और आप पर हो सकता है तो हमें बताएं। आप हमें नीचे दिए गए किसी भी माध्यम के जरिए जानकारी भेज सकते हैं...

Contribute to Vishwas News कॉरपोरेट और राजनीतिक दबाव से मुक्त होकर सत्ता को हमेशा आइना दिखाने वाली फैक्ट चेक जर्नलिज्म सिर्फ और सिर्फ आपके सहयोग से संभव है। इस मुहिम में हमें आपके साथ और सहयोगी की जरूरत है। फर्जी और गुमराह करने वाली खबर के खिलाफ जारी इस लड़ाई में हमारी मदद करें और कृपया हमें आर्थिक सहयोग दें।

टैग्स