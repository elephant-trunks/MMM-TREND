पश्चिम बंगाल के आनेवाले विधानसभा चुनावों के मद्देनज़र तृणमूल कांग्रेस और भाजपा के बीच कांटे की टक्कर देखने को मिल रही है. इस दौरान, 19 मार्च 2021 की न्यूज़लॉन्ड्री की रिपोर्ट में बताया गया कि पश्चिम बंगाल में भाजपा कार्यकर्ता पार्टी से टिकट डिस्ट्रीब्यूशन से नाराज़ हैं. इसके चलते कुछ कार्यकर्ताओं ने भाजपा के ऑफ़िस में तोड़फोड़ भी की थी.

इस बीच, भाजपा कार्यकर्ताओं के मारपीट करने की कुछ तस्वीरें सोशल मीडिया पर शेयर की जा रही है. तस्वीरों में भारतीय जनता पार्टी का झंडा दिख रहा है. वहीं कुछ लोगों ने भाजपा के स्कार्फ़ भी पहने हुए हैं. तस्वीरें शेयर करते हुए यूज़र्स लिखे रहे हैं कि भाजपा ने पश्चिम बंगाल कार्यालय से बंगाल को ‘सोनार बांग्ला’ बनाने का काम शुरू कर दिया है. कांग्रेस के सोशल मीडिया डिपार्टमेंट के चेयरमैन रोहन गुप्ता ने ये तस्वीरें ट्वीट कर लिखा, “भाजपा के कार्यकर्ता बंगाल के सुनहरे भविष्य का ट्रेलर दिखाते हुए !”. आर्टिकल लिखे जाने तक इस ट्वीट को 8 हज़ार बार लाइक और करीब 2 हज़ार बार रीट्वीट किया गया है. (आर्काइव लिंक)

ट्विटर हैन्डल “@i_the_indian_” ने ये तस्वीरें ट्वीट करते हुए दावा किया कि भाजपा बंगाल के कार्यकर्ता पार्टी कार्यालय के अंदर बंगाल को ‘सोनार बांग्ला’ बनाने की प्रैक्टिस कर रहे हैं. ट्वीट के साथ “#NoVoteToBJP” का इस्तेमाल किया गया है. ट्वीट पर रिप्लाइ करते हुए कुछ यूज़र्स ने पश्चिम बंगाल विधानसभा चुनाव 2021 से जुड़े हैशटैग इस्तेमाल किये हैं.

ट्विटर यूज़र कामेश शिवहरे INC ने भी ये तस्वीरें ट्वीट की है. ट्वीट पर आये जवाबों से मालूम होता है कि यूज़र्स इन तस्वीरों को हाल के चुनाव से जोड़ रहे हैं.

फ़ेसबुक पर बंगाली मेसेज के साथ भी ये तस्वीरें पोस्ट की गई हैं.

ट्विटर पर की-वर्ड्स सर्च करने पर हमें ये तस्वीरें 5 अप्रैल 2016 के ट्वीट में मिलीं. ट्वीट के मुताबिक, ये तस्वीरें पश्चिम बंगाल के हावड़ा में भाजपा कार्यकर्ताओं के बीच हुई झड़प की हैं.

BJP workers clash in Howrah at a party workers’ convention for Rupa Ganguly,actress&BJP candidate from Howrah North. pic.twitter.com/toDFHVma6T

3 मार्च 2016 की फ़र्स्ट पोस्ट की रिपोर्ट में 2 तस्वीरें शेयर की गई थी. कैप्शन के मुताबिक, हावड़ा में अभिनेत्री और भाजपा उम्मीदवार रूपा गांगुली के लिए रखे गए पार्टी कार्यकर्ता कन्वेन्शन में भाजपा कार्यकर्ताओं के बीच झड़प हो गई थी. आर्टिकल में इस तस्वीर का श्रेय PTI को दिया गया है. अप्रैल 2016 की द टाइम्स ऑफ इंडिया की रिपोर्ट में भी ये वायरल तस्वीर शेयर की गई है.

3 अप्रैल 2016 को इंडिया टीवी ने इस झड़प का वीडियो फ़ुटेज शेयर किया था.

न्यूज़ एजेंसी ANI ने भी इस घटना के बारे में ट्वीट करते हुए 6 लोगों के घायल होने की खबर दी थी.

Howrah (West Bengal): 6 injured after two groups of BJP workers clashed in front of BJP candidate Roopa Ganguly pic.twitter.com/B4eUNVxOVK

— ANI (@ANI) April 3, 2016