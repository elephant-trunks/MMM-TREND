मुंबई में भारी बारिश के बाद पानी में डूबी हुई सड़कों के दृश्य सोशल मीडिया पर काफ़ी शेयर हो रहे हैं. 5 अगस्त की शाम से जारी बारिश ने मुंबई के 46 सालों का रिकॉर्ड तोड़ दिया है. 12 घंटों में मुंबई में 294 मिलीमीटर बारिश हुई है. इसी बीच सोशल मीडिया पर एक जलमग्न गली का 30 सेकंड का एक वीडियो शेयर किया जा रहा है. वीडियो में लोग 10वे सेकंड के बाद मैनहोल से कुछ निकालने की कोशिश करते हुए दिख रहे हैं. 23वे सेकंड पर उस मैनहोल से एक लड़के को निकाला जाता है. इस वीडियो को यूज़र्स मुंबई की मोहम्मद अली रोड का बताकर शेयर कर रहे हैं. 6 अगस्त को ट्विटर हैन्डल ‘@xo21426524’ ने ये वीडियो शेयर किया. आर्टिकल लिखे जाने तक वीडियो को 9 हज़ार से ज़्यादा बार देखा जा चुका है. (ट्वीट का आर्काइव लिंक)

इंडिया टाइम्स वेबसाइट ने मुंबई की बारिश के बारे में अपनी एक स्टोरी में उपरोक्त ट्वीट को शेयर किया है.

एक और यूज़र ने ये वीडियो ट्वीट करते हुए ऑल्ट न्यूज़ को टैग कर पूछा है कि क्या ये वीडियो वाकई में मुंबई की मोहम्मद अली रोड का है?

वीडियो में लोग पश्तो भाषा में बात कर रहे हैं जो कि पाकिस्तान और अफ़ग़ानिस्तान में बोली जाती है. रिवर्स इमेज सर्च करने पर मालूम हुआ कि ये वीडियो पाकिस्तान के कराची का है. एक फ़ेसबुक यूज़र ने 29 जुलाई को ये वीडियो पोस्ट करते हुए तंज़ कसा कि कराची के लोग भारी बारिश में डूब रहे हैं और सरकार पॉइंट स्कोर करने में व्यस्त है. आपको बता दें कि पाकिस्तान के कराची में 26 और 27 जुलाई को भारी बारिश हुई थी जिसमें 7 लोगों की मौत हो गयी थी.

इसके अलावा, कई पाकिस्तानी यूज़र्स इस वीडियो को पेशावर का भी बता रहे हैं. पाकिस्तानी पत्रकार गुल बुखारी ने 29 जुलाई को ये वीडियो ट्वीट करते हुए इसे पेशावर का बताया है.

बुखारी के ट्वीट पर रिप्लाइ करते हुए पाकिस्तान के स्वास्थ्य मंत्री तैमूर खान झगरा ने बताया कि पाकिस्तान के पेशावर में पिछले कुछ दिनों से बारिश नहीं हुई है. उनके मुताबिक, ये वीडियो शायद कराची के बनारस कॉलोनी के पास बने फ़्लाईओवर का है.

Confirmation bias: The tendency to search for information that confirms one’s own beliefs.

Ms. @GulBukhari, this is not Peshawar. For one thing, no rain here for weeks…

P.s. Looks suspiciously like the Banaras flyover and colony, Karachi. Are you still as shocked by it? https://t.co/Mvn5pMteMi

— Taimur Khan Jhagra (@Jhagra) July 31, 2020