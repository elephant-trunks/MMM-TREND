Fact Check: ബംപര്‍ ലോട്ടറികള്‍ക്ക് അവകാശികളില്ല, കോടികള്‍ ചെന്നു ചേരുന്നത് സര്‍ക്കാരില്‍? യാഥാര്‍ത്ഥ്യം എന്ത്? -  Fact Check: Unsold lottery tickets are not eligible for prizes in the bumper lottery - Malayalam News
Malayalam India Today Business Today BT Bazaar Aaj Tak Lallantop GNTTV Reader’s Digest Northeast Sports Tak Crime Tak Astro Tak Gaming       Harper's Bazaar Brides Today Cosmopolitan Ishq FM Aaj Tak Campus Kisan Tak        Sign In
Sign In
ഹോം
കേരളം
ഇന്ത്യ
ഇന്ത്യ
और पढ़ें »
ലോക്സഭാ തിരെഞ്ഞെടുപ്പ് 2024
ലോകം
സിനിമ
സ്പോർട്സ്
ലൈഫ്‌സ്റ്റൈല്‍
ഫാക്ട് ചെക്ക്
ബിസിനസ്
ഫോട്ടോ ഗാലറി
വീഡിയോ
വിനോദം
ടെക്
ഓട്ടോ
വിഷ്വൽ സ്റ്റോറി
ഇന്ത്യാ ടുഡേ സ്പെഷ്യൽ
ക്രൈം
വെെറൽ
പ്രവാസി
അഭിപ്രായം
സ്ത്രീ
വിദ്യാഭ്യാസം
ആരോഗ്യം
യാത്രാ
ജാതകം
ജ്യോതിഷം
ശാസ്ത്രം
ജില്ലാ വാർത്തകൾ
X
NOTIFICATIONS
25th Dec
Speak Now  Listening...  Didn't get that.  Please Try Again                             മലയാളം വാർത്ത ഫാക്റ്റ് ചെക്ക്          Feedback   Fact Check: ബംപര്‍ ലോട്ടറികള്‍ക്ക് അവകാശികളില്ല, കോടികള്‍ ചെന്നു ചേരുന്നത് സര്‍ക്കാരില്‍? യാഥാര്‍ത്ഥ്യം എന്ത്?  ലോട്ടറി വകുപ്പ് ടെലികാസ്റ്റ് ചെയ്യുന്ന തത്സമയ ലോട്ടറി നറുക്കെടുപ്പ് പരിശോധിച്ചാല്‍ ഇതുസംബന്ധിച്ച് കൃത്യമായ വിവരം ലഭിക്കും.
Kerala lottery           Sreejisha Laila    തിരുവനന്തപുരം, 18 Jul 2022, (Updated 18 Jul 2022, 6:05 PM IST)                                              Follow us:
കേരളത്തില്‍ ഏറ്റവും അധികം വിറ്റഴിക്കുന്ന ലോട്ടറി ടിക്കറ്റുകളാണ് ബംപര്‍ ലോട്ടറികള്‍. ഒണം ബംപറുകളാണ് ഇവയില്‍ പ്രധാനം. ഈ വര്‍ഷം മുതല്‍ ഓണം ബംപറിന്റെ സമ്മാനത്തുക 25 കോടിയായി ഉയര്‍ത്തിയിട്ടുണ്ട്. ഇതുസംബന്ധിച്ച സര്‍ക്കാര്‍ ഉത്തരവ് ജൂലൈ 12ന് പുറത്തിറങ്ങിയിരുന്നു. ഇതിന് തൊട്ടുപിന്നാലെ ബംപര്‍ ലോട്ടറിയുമായി ബന്ധപ്പെട്ട് ഒരു പ്രചാരണം സമൂഹമാധ്യമങ്ങളില്‍ വൈറലാണ്.
'ഓണം ബമ്പര്‍ 12 കോടി കാസര്‍കോട് വിറ്റ ടിക്കറ്റിന്..
ആ ഭാഗ്യവാനെ കണ്ടെത്താന്‍ കഴിഞ്ഞില്ല.
ക്രിസ്മസ് ന്യു ഇയര്‍ ബമ്പര്‍ 12 കോടി എറണാകുളത്ത് വിറ്റ ടിക്കറ്റിന്..
ആ ഭാഗ്യവാനെ കണ്ടെത്താന്‍ കഴിഞ്ഞില്ല.
ഈസ്റ്റര്‍ വിഷു ബമ്പര്‍ 12 കോടി തിരുവനന്തപുരത്ത് വിറ്റ ടിക്കറ്റിന്..
ആ ഭാഗ്യവനെയും ഇതു വരെ കണ്ടെത്താന്‍ കഴിഞ്ഞിട്ടില്ല..
പതിവ് പോലെ ഒന്നാം സമ്മാനം കിട്ടുന്നത് വില്‍ക്കാത്ത ടിക്കറ്റിന് ആയിരിക്കും. അതല്ലെങ്കില്‍ അടിച്ച ഭാഗ്യവാനെ എത്ര മഷിയിട്ടു നോക്കിയാലും കണ്ടെത്താന്‍ ആവില്ല..അഥവാ കണ്ടെത്തിയാലും സമ്മാനത്തുക കൈമാറാന്‍ സര്‍ക്കാറിന്റെ സാമ്പത്തിക പ്രതിസന്ധികള്‍ മൂലം സാധിക്കാതെ വരും. ' എന്നു തുടങ്ങുന്ന ദീര്‍ഘമായ ഫേസ്ബുക്ക് പോസ്റ്റിന്റെ പൂര്‍ണ്ണരൂപം താഴെ കാണാം.
എന്നാല്‍, പ്രചരിക്കുന്ന വാദം തെറ്റിദ്ധരിപ്പിക്കുന്നതാണെന്ന് ഇന്ത്യാ ടുഡേയുടെ ആന്റി ഫേക്ക് ന്യൂസ് വാര്‍ റൂം(AFWA) കണ്ടെത്തി. പോസ്റ്റില്‍ പറയുന്ന ഭൂരിഭാഗം വിവരങ്ങളും തെറ്റിദ്ധരിപ്പിക്കുന്നതാണ്.
AFWA അന്വേഷണം
പ്രചരിക്കുന്ന പോസ്റ്റില്‍ നിരവധി വിവരങ്ങളാണ് ഉന്നയിക്കുന്നത്. ഇവയില്‍ പ്രധാനമായി പറയുന്നത് ബംപര്‍ ലോട്ടറിയുടെ ഒന്നാം സമ്മാനം വിറ്റഴിക്കാത്ത ടിക്കറ്റിനാണ് ലഭിക്കുന്നത്, ഈ പണം സര്‍ക്കാരിനു തന്നെയാണ് വന്നു ചേരുന്നത്. കൂടാതെ അവകാശികള്‍ ഉള്ള ടിക്കറ്റുകള്‍ക്ക് പലപ്പോഴും പല കാരണം കൊണ്ടും പണം കൈമാറാത്ത അവസ്ഥയുണ്ടെന്നും പോസ്റ്റില്‍ പറയുന്നു.
ഇതേപറ്റി അന്വേഷിക്കുന്നതിന് ലോട്ടറി റെഗുലേഷന്‍ ആക്ടാണ് ഞങ്ങള്‍ പരിശോധിച്ചത്. 1998ലെ ആക്ട് പ്രകാരം വിറ്റഴിക്കാത്ത ടിക്കറ്റുകള്‍ നറുക്കെടുപ്പില്‍ ഉള്‍പ്പെടുത്താന്‍ സാധിക്കില്ല. ലോട്ടറി ടിക്കറ്റുകള്‍ വില്‍പന നടത്തുന്നത് സര്‍ക്കാര്‍ അംഗീകൃത ലോട്ടറി ഏജന്‍സികള്‍ വഴിയാണ്. ഏജന്‍സികള്‍ക്ക് കൈമാറിയ ലോട്ടറികളാണ് വിറ്റഴിച്ചവയായി കണക്കാക്കുന്നത്. വില്‍പന നടക്കാതെ ജില്ലാ ലോട്ടറി ഓഫിസുകളില്‍ മിച്ചം വരുന്ന ലോട്ടറികള്‍ വിറ്റു പോകാത്തവയാണ്. ഇത്തരത്തില്‍ വിറ്റഴിക്കാത്ത ലോട്ടറികള്‍ പ്രത്യേകം മാര്‍ക്ക് ചെയ്ത് മാറ്റി വയ്ക്കണം. ഇങ്ങനെ മറ്റി വയക്കുന്ന സീരിയല്‍ നമ്പറുകള്‍ക്ക് (അണ്‍സോള്‍ഡ് ലോട്ടറീസ്) സമ്മാനമടിച്ചാല്‍ അത് ക്യാന്‍സല്‍ ചെയ്ത് വീണ്ടും നറുക്കെടുക്കും. Advertisement
ലോട്ടറി വകുപ്പ് ടെലികാസ്റ്റ് ചെയ്യുന്ന തത്സമയ ലോട്ടറി നറുക്കെടുപ്പ് പരിശോധിച്ചാല്‍ ഇതുസംബന്ധിച്ച് കൃത്യമായ വിവരം ലഭിക്കും. ഇത്തരത്തിലൊരു ലൈവ് ടെലികാസ്റ്റിംഗ് വീഡിയോ താഴെ കാണാം.
ഇവയില്‍ നിന്നെല്ലാം വിറ്റഴിക്കാത്ത ടിക്കറ്റ് നറുക്കെടുപ്പില്‍ ഉള്‍പ്പെടുത്തില്ല എന്ന വിവരം വ്യക്തമാണ്. മാത്രമല്ല കഴിഞ്ഞ കുറച്ചു നാളുകളായി അച്ചടിക്കുന്ന ബംപര്‍ ലോട്ടറികള്‍ പൂര്‍ണ്ണമായി വിറ്റഴിച്ചിട്ടുള്ളതായി റിപ്പോര്‍ട്ടുകളുണ്ട്. 54 ലക്ഷം ലോട്ടറി ടിക്കറ്റുകള്‍ അച്ചടിച്ച ഓണം ബംപറിന്റെ എല്ലാ ടിക്കറ്റുകളും വിറ്റുപോയി. അതുപോലെ ക്രിസ്മസ്-ന്യൂ ഇയര്‍ ബംപര്‍, വിഷു ബംപര്‍ ടിക്കറ്റുകളും സാധ്യമായ മുഴുവന്‍ ടിക്കറ്റുകളും വിറ്റഴിഞ്ഞതായി മാധ്യമ വാര്‍ത്തകളില്‍ നിന്ന് വ്യക്തമാണ്.  വിറ്റഴിക്കാത്ത ലോട്ടറി സമ്മാനം നേടുന്നതെങ്ങനെ?
വിറ്റു പോയതും വില്‍ക്കാന്‍ സാധിക്കാത്തതുമായി ടിക്കറ്റുകള്‍ സംബന്ധിച്ച് കൃത്യമായ കണക്ക് ഏജന്‍സികള്‍ സര്‍ക്കാരിന് നല്‍കണമെന്നാണ് വ്യവസ്ഥ ചെയ്തിരിക്കുന്നത്. ടിക്കറ്റുകളുടെ മറുവശം ഏജന്‍സികള്‍ അവരുടെ സീല്‍ നിര്‍ബന്ധമായും പതിപ്പിക്കണമെന്നും വ്യവസ്ഥയുണ്ട്.
അംഗീകൃത ഏജന്‍സികളില്‍ നിന്ന് ഏജന്റുമാര്‍(ചെറുകിട ലോട്ടറി വില്‍പനക്കാര്‍) എടുക്കുന്ന ലോട്ടറികള്‍ വിറ്റുപോയവ ആയിട്ടാണ് കണക്കാക്കുന്നത്. പൂര്‍ണ്ണമായി പണം നല്‍കി വേണം ഏജന്റുമാര്‍ ലോട്ടറി വാങ്ങേണ്ടത്. (എന്നാല്‍, മാനുഷിക പരിഗണന വച്ച് ചില ഏജന്‍സികള്‍ ചെറുകിട കച്ചവടക്കാര്‍ക്ക് മുന്‍കൂറായി ലോട്ടറി നല്‍കാറുണ്ട്. വിറ്റഴിച്ച ശേഷമാണ് ഏജന്റുമാര്‍ പണം നല്‍കുന്നത്.) അത്തരത്തില്‍ കൈമാറുന്ന ലോട്ടറികള്‍ ചിലപ്പോള്‍ വില്‍ക്കാതെ ഏജന്റുമാരുടെ കൈവശമിരിക്കും. അതേസമയം, ഏജന്റുമാര്‍ക്ക് നല്‍കുന്ന ലോട്ടറികള്‍ വില്‍പന നടത്തിയവ ആയതിനാല്‍ നറുക്കെടുപ്പില്‍ ഇവയും ഉള്‍പ്പെടും. ഇങ്ങനെ ഏജന്റുമാരുടെ കൈവശമിരിക്കുന്ന ലോട്ടറികള്‍ക്ക് സമ്മാനം ലഭിക്കുമ്പോഴാണ് 'വിറ്റഴിക്കാത്ത ടിക്കറ്റിന് ഭാഗ്യം' എന്ന രീതിയില്‍ മാധ്യമ വാര്‍ത്തകള്‍ വരുന്നത്.
2021ലെ ക്രിസ്മസ് -ന്യൂ ഇയര്‍ ബംപര്‍ ഇത്തരത്തില്‍ ഒരു ലോട്ടറി കച്ചവടക്കാരനാണ് ലഭ്യമായത്. കൊല്ലം സ്വദേശി എ.ഷറഫുദ്ദീന്‍ എന്ന 46കാരനാണ് 12 കോടി രൂപയുടെ ഒന്നാം സമ്മാനം ലഭ്യമായത്.
ഓണം ബംപര്‍ :  പോസ്റ്റില്‍ പറയുന്നത് ഓണം ബംപര്‍ സമ്മാനമായ 12 കോടി കാസര്‍ഗോഡ് സ്വദേശിക്കാണ് ലഭ്യമായതെന്നും അദ്ദേഹത്തെ ഇതുവരെ കണ്ടെത്താനായില്ലെന്നുമാണ്. എന്നാല്‍ ഇത്തവണത്തെ ഓണം ബംപര്‍ അടിച്ചത് കൊച്ചി, മരട് സ്വദേശിക്കാണ്.  ഓട്ടോ ഡ്രൈവറായ ജയപാലന്‍ ആയിരുന്നു ഓണം ബംപര്‍ ലഭ്യമായ ഭാഗ്യവാന്‍.
ഇതുസംബന്ധിച്ച് അന്ന് നിരവധി വ്യാജ വാര്‍ത്തകള്‍ വന്നപ്പോള്‍ ഇന്ത്യാ ടുഡേ സമഗ്രമായ ഫാക്ട് ചെക്ക് റിപ്പോര്‍ട്ട് നല്‍കിയിരുന്നു.
സമ്മാനത്തുക ലഭ്യമായോ എന്നുറപ്പു വരുത്താന്‍ ഓണം ബംപറടിച്ച ജയപാലനെ ഞങ്ങള്‍ ബന്ധപ്പെട്ടു. ' എനിക്ക് മുഴുവന്‍ പണവും ലഭിച്ചു. കൃത്യം 35-ാം ദിവസം തുക എന്റെ അക്കൗണ്ടിലേക്ക് ക്രെഡിറ്റായി.' ജയപാലന്‍ ഇന്ത്യാ ടുഡേയോട് പറഞ്ഞു.
ക്രിസ്മസ്- ന്യൂ ഇയര്‍ ബംപര്‍:  ഇതും പോസ്റ്റില്‍ പറയുന്നതുപോലെ എറണാകുളം സ്വദേശിയല്ല സമ്മാനം നേടിയത്. കോട്ടയത്തെ പെയിന്റിംഗ് തൊഴിലാളി സദാനന്ദനായിരുന്നു ക്രിസ്മസ് ബംപര്‍ ഭാഗ്യം ലഭിച്ചത്.
സദാനന്ദന് ലോട്ടറി വിറ്റ ഏജന്റ് മനീഷിനെ ഞങ്ങള്‍ ബന്ധപ്പെട്ടു. അദ്ദേഹം നല്‍കിയ വിവരം അനുസരിച്ച് സദാനന്ദന് മുഴുവന്‍ പണവും ലഭ്യമായി. 'എനിക്ക് കമ്മിഷന്‍ പണം പൂര്‍ണ്ണമായും ലഭിച്ചു. സദാനന്ദന്‍ ചേട്ടനും പണം ലഭ്യമായിട്ടുണ്ട്. ഒരു മാസത്തെ കാലാവധിയിലാണ് എനിക്ക് പണം ലഭിച്ചത്.' മനീഷ് ഞങ്ങളോട് പ്രതികരിച്ചു.
വിഷു ബംപര്‍: ഇത്തവണത്തെ വിഷു ബമ്പര്‍ തിരുവനന്തപുരത്ത് വിറ്റ ടിക്കറ്റിനാണെന്നും ആ ഭാഗ്യവാനെ ഇതുവരെ കണ്ടെത്താനായിട്ടില്ലെന്നുമാണ് പോസ്റ്റിലെ മറ്റൊരു വാദം. എന്നാല്‍ ഇതും തെറ്റിദ്ധരിപ്പിക്കുന്ന വിവരമാണ്. വിഷു ബംപര്‍ ലോട്ടറി അടിച്ചത് തിരുവനന്തപുരത്ത് വിറ്റ ടിക്കറ്റിനാണെന്നത് സത്യമാണ്. എന്നാല്‍ തമിഴ്‌നാട് സ്വദേശിയായ ഡോ. പ്രദീപ് കുമാറും ബന്ധു രമേശനുമാണ് വിജയികള്‍. ഇവര്‍ വിമാനത്താവളത്തില്‍ നിന്ന് എടുത്ത ടിക്കറ്റിന്റെ ഫലം അവര്‍ രണ്ടാഴ്ച വൈകിയാണ് നോക്കിയത്. അതിനാലാണ് ഭാഗ്യവാനെ കണ്ടെത്താനായില്ലെന്ന വാര്‍ത്തകളൊക്കെ ആദ്യം വന്നത്. വിജയികളാണെന്ന് അറിഞ്ഞയുടന്‍ തന്നെ ഇവര്‍ ലോട്ടറി ഡയറക്റ്ററേറ്റിലെത്തി ടിക്കറ്റ് സബ്മിറ്റ് ചെയ്തിരുന്നു.
സമ്മാനാര്‍ഹരായ തമിഴ്‌നാട് സ്വേദശികളെ ഞങ്ങള്‍ക്ക് നേരിട്ട് വിളിക്കാനായില്ല. എന്നാല്‍ ഈ ടിക്കറ്റ് വിറ്റ തിരുവനന്തപുരം പഴവങ്ങാടിയിലെ ചൈതന്യ ലക്കി സെന്ററിനെ ഞങ്ങള്‍ ബന്ധപ്പെട്ടു. ഏജന്‍സി കമ്മിഷന്‍ ഒരു മാസത്തിനകം തന്നെ ലഭിച്ചതായി ലക്കി സെന്റര്‍ ഉടമ ഇന്ത്യാ ടുഡേയോട് പറഞ്ഞു. 'സാധാരണ ഞങ്ങള്‍ക്ക് ലഭിക്കുമ്പോള്‍ തന്നെ സമ്മാനാര്‍ഹര്‍ക്കും പണം കിട്ടാറുണ്ട്. വിഷു ബംപര്‍ ലഭിച്ചത് തമിഴ്‌നാട് സ്വദേശിക്കായതുകൊണ്ട് പേപ്പര്‍ വര്‍ക്കുകളില്‍ താമസം നേരിട്ടാല്‍ മാത്രമെയുള്ളൂ. അദ്ദേഹത്തിനും സമ്മാനത്തുക കിട്ടി കാണണം എന്നാണ് കരുതുന്നത്.' ചൈതന്യ ലക്കി സെന്റര്‍ ഉടമ ഞങ്ങളോട് പറഞ്ഞു.
ലോട്ടറി വകുപ്പിന്റെ ഔദ്യോഗിക വെബ്‌സൈറ്റില്‍ തന്നെ വിജയികളെ സംബന്ധിച്ചുള്ള മാധ്യമ വാര്‍ത്തകള്‍ അപ്‌ലോഡ് ചെയ്തിട്ടുണ്ട്. അതായത് പോസ്റ്റില്‍ പറയുന്നതുപോലെ ഉടമകളില്ലാത്ത ടിക്കറ്റുകള്‍ക്കല്ല ബംപര്‍ സമ്മാനമടിച്ചതെന്ന് ഇതില്‍ നിന്ന് വ്യക്തമാണ്.
ഇക്കാര്യങ്ങളിലെല്ലാം ഔദ്യോഗിക വിശദീകരണത്തിനായി ലോട്ടറി വകുപ്പില്‍ ഞങ്ങള്‍ ബന്ധപ്പെട്ടു. ലോട്ടറി വകുപ്പ് പബ്ലിസിറ്റി ഓഫിസര്‍ ബി.ടി അനില്‍ കുമാര്‍ നല്‍കിയ വിവരം അനുസരിച്ച് പോസ്റ്റിലുള്ളതെല്ലാം അടിസ്ഥാന രഹിതമായ വിവരങ്ങളാണ്. 'സമൂഹമാധ്യമങ്ങളിലൈ പ്രചാരണം ശ്രദ്ധയില്‍പ്പെട്ടിരുന്നു. ഒറ്റവാക്കില്‍ പറഞ്ഞാല്‍ ഇവയെല്ലാം തെറ്റായ വിവരമാണ്. വിറ്റഴിക്കാത്ത ലോട്ടറികള്‍ നറുക്കെടുപ്പില്‍ ഉള്‍പ്പെടുത്തില്ല. വിറ്റുപോയ ലോട്ടറി എന്നാല്‍ അതത് ജില്ലാ ഓഫിസുകളില്‍ നിന്ന് ഏജന്‍സികള്‍ക്ക് കൈമാറിയ ലോട്ടറികളാണ്. ഏജന്‍സികള്‍ക്ക് നല്‍കാതെ മിച്ചം ലോട്ടറി ഉണ്ടെങ്കില്‍ അവയാണ് അണ്‍സോള്‍ഡ് ആയി കണക്കാക്കുന്നത്. നറുക്കെടുപ്പില്‍ അണ്‍സോള്‍ഡ് നമ്പര്‍ വന്നാല്‍ അത് ക്യാന്‍സല്‍ ചെയ്ത് വീണ്ടും നറുക്കെടുക്കുകയാണ്. ഇക്കാര്യങ്ങള്‍ ലോട്ടറി വകുപ്പിന്റെ തത്സമയ നറുക്കെടുപ്പില്‍ വ്യക്തമാണ്. സംശയമുള്ളവര്‍ക്ക് ഇത് കണ്ടാല്‍ ക്യത്യമായ വിവരം ലഭിക്കും.
മറ്റൊന്ന് കൃത്യമായി സമ്മാനാര്‍ഹമായ ടിക്കറ്റ് ഹാജരാക്കിയ എല്ലാ വിജയികള്‍ക്കും സമ്മാനം നല്‍കാറുണ്ട്. ഇപ്പോള്‍ ലോട്ടറി സബ്മിറ്റ് ചെയ്ത് ഒരു മാസത്തിനുള്ളില്‍ തന്നെ പണം നല്‍കണമെന്ന് ഡയറക്ടറുടെ കര്‍ശന നിര്‍ദ്ദേശമുണ്ട്. ഡോക്യുമെന്റ് വേരിഫിക്കേഷനും മറ്റുമുള്ള കാലതാമസം കൊണ്ടല്ലാതെ ലോട്ടറി തുക നല്‍കാന്‍ വൈകില്ല. ലോട്ടറി വകുപ്പിന്റെ വെബ്‌സൈറ്റില്‍ സബ്മിറ്റ് ചെയ്യേണണ്ട രേഖകളും മറ്റും കൃത്യമായി നല്‍കിയിട്ടുണ്ട്. അടുത്തിടെ വിഷു ബംപര്‍ ലോട്ടറി സമ്മാനം ലഭിച്ച തമിഴ്‌നാട് സ്വദേശികള്‍ എല്ലാ ഡോക്യുമെന്റുകളും സമര്‍പ്പിച്ചിട്ടുണ്ട്. രണ്ട് പേര്‍ക്കും തുല്യമായി പണം നല്‍കണമെന്ന ആവരുടെ ആവശ്യം പരിഗണിച്ച് ഇതിനായി ജോയിന്റ് അക്കൗണ്ട് നമ്പര്‍ സമര്‍പ്പിക്കാന്‍ സാവകാശം നല്‍കിയിരിക്കുകയാണ്. അത് ലഭ്യമാകുന്ന മുറയ്ക്ക് അവരുടെ പണവും കൈമാറും.
ഉടമകളില്ലാത്ത ലോട്ടറിക്ക് പ്രൈസ് നല്‍കി പണം തട്ടുന്നതിന് സര്‍ക്കാര്‍ ശ്രമിക്കുന്നു എന്നു പറയുന്നതിലും വസ്തുതയില്ല. മാത്രമല്ല ടിക്കറ്റ് സബ്മിറ്റ് ചെയ്യുന്നതും സര്‍ക്കാര്‍ നിഷ്‌കര്‍ഷിക്കുന്ന രീതിയില്‍ തന്നെയാകണം. ടിക്കറ്റില്‍ തട്ടിപ്പ് നടത്തിയാല്‍ കണ്ടെത്താനുള്ള സംവിധാനം നമുക്കുണ്ട്. ഫോറന്‍സിക് പരിശോധന ഉള്‍പ്പെടെ നടത്തിയാണ് യഥാര്‍ഥ ടിക്കറ്റ് ഉടമകള്‍ക്ക് പണം നല്‍കുന്നത്. ഓണം ബംപറിന്റെ തുക ഉയര്‍ത്തിയതാണ് ഇത്തരത്തില്‍ ആരോപണം ഉണ്ടാകാന്‍ കാരണമെന്നാണ് ഞങ്ങള്‍ മനസിലാക്കുന്നത്. കൃത്യമായ നിയമാവലിയോടെ വളരെ സൂക്ഷ്മമായി നടക്കുന്ന പ്രവര്‍ത്തനമാണ് ലോട്ടറി നറുക്കെടുപ്പ്. മറ്റെല്ലാ ആരോപണങ്ങളും അവാസ്ഥവമാണ് ' പബ്ലിസിറ്റി ഓഫിസര്‍ ഇന്ത്യാ ടുഡേയോട് പറഞ്ഞു. Advertisement
ലഭ്യമായ വിവരങ്ങളില്‍ നിന്ന് ലോട്ടറി ടിക്കറ്റ് നറുക്കെടുപ്പുമായി ബന്ധപ്പെട്ട് സോഷ്യല്‍ മീഡിയയില്‍ പ്രചരിക്കുന്ന വിവരങ്ങളെല്ലാം  തെറ്റിദ്ധാരണ പരത്തുന്നതാണെന്ന് വ്യക്തം.
ഫാക്ട് ചെക്ക്                                           വാദം വിറ്റഴിക്കാത്ത ടിക്കറ്റിന് ബംപര്‍ സമ്മാനം നല്‍കി കേരള സര്‍ക്കാരിന്റെ തട്ടിപ്പ്. ഇക്കഴിഞ്ഞ ഓണം, ക്രിസ്മസ്, വിഷു ബംപര്‍ ടിക്കറ്റുകളെല്ലാം ഇത്തരത്തില്‍ ഉടമകളില്ലാത്തവയോ കണ്ടെത്താനാവത്തതോ ആയിരുന്നു.     നിഗമനം ഫസ്ബുക്ക് പോസ്റ്റിലെ വിവരങ്ങളെല്ലാം തെറ്റിദ്ധരിപ്പിക്കുന്നതാണ്. വിറ്റഴിക്കാത്ത ടിക്കറ്റുകള്‍ നറുക്കെടുപ്പില്‍ ഉള്‍പ്പെടുത്തില്ല. ഇക്കഴിഞ്ഞ ബംപര്‍ ടിക്കറ്റുകള്‍ക്കെല്ലാം ഉടമകള്‍ ഉണ്ടായിരുന്നു. എല്ലാവര്‍ക്കും കൃത്യമായി പണം ലഭ്യമായതായും വ്യക്തമായി.          കാക്കകളുടെ എണ്ണം കളവിന്റെ തീവ്രത സൂചിപ്പിക്കുന്നു    ഒരു കാക്ക : അർദ്ധ സത്യം  രണ്ട് കാക്കകൾ : ഏറിയപങ്കും അസത്യം  മൂന്ന് കാക്കകൾ : തികച്ചും അസത്യം
വസ്തുതാ  പരിശോധനക്കായി ഞങ്ങളെ ബന്ധപ്പെടാൻ ആഗ്രഹിക്കുന്നുവോ? സത്യം അറിയാൻ, ഞങ്ങളുടെ 73 7000 7000 എന്ന നമ്പറിലേക്ക് അയയ്ക്കുക.ഞങ്ങളുടെ factcheck@intoday.com  എന്ന ഇ-മെയിൽ ഐഡിയിലേക്കും  അയക്കാം
TAGS: Fact Check Kerala Bumper Lottery          Advertisement          കൂടുതല്‍ വാര്‍ത്തകള്‍      Fact Check: റോഡ് തകർന്ന് ലോറി കുത്തനെ പതിക്കുന്ന അപകടം കേരളത്തിലേതല്ല       ഏറ്റവും പുതിയത്‌      Advertisement
PUBLICATIONS
India Today
Business Today
India Today-Hindi
TIME
TELEVISION
India Today TV
Aaj Tak
Good News Today
EVENTS
Agenda AajTak
India Today Conclave
Sahitya AajTak
RADIO
Ishq FM
AajTak Radio
GAMING
India Today Gaming
World Esports Cup
USEFUL LINKS
Sitemap
News
Privacy Policy
PRINTING
Thomson Press
WELFARE
Care Today
DISTRIBUTION
Rate Card
SYNDICATIONS
Headlines Today
WEBSITES
India Today
India Today NE
Business Today
DailyO
AajTak
Lallantop
Bangla
GNTTV
iChowk
Reader’s Digest
Cosmopolitan
Harpers's Bazaar
Brides Today
EDUCATION
Vasant Valley
Best Colleges
Best Universities
Follow Us On:
ABOUT US
CONTACT US
TERMS AND CONDITIONS
ARCHIVES
Copyright © 2025 Living Media India Limited. For reprint rights: Syndications Today