फ़ेसबुक और ट्विटर पर यूज़र्स प्लेन क्रैश की कुछ तस्वीरें शेयर करते हुए दावा कर रहे हैं, “ब्रेकिंग न्यूज़: ट्रेनिंग के दौरान एक राफ़ेल जेट हुआ क्रैश, 2 पायलट की मौत”

ट्विटर हैन्डल ‘@p4pakipower’ ने इसी दावे के साथ ये तस्वीरें ट्वीट की. (ट्वीट का आर्काइव लिंक)

Indian Rafale jet crash during training. 2 pilots dead!!! What will happen to our invitation for chai??? pic.twitter.com/oSqC2a1w1r

बता दें कि भारत सरकार ने फ्रांस से 36 राफ़ेल फ़ाइटर प्लेन खरीदें हैं. द प्रिन्ट की इस रिपोर्ट के मुताबिक, 29 जुलाई को अंबाला एयर फ़ोर्स सेंटर पर पांच राफ़ेल जेट लेंड हुए थें. इनमें से 2 फ़ाइटर जेट टू-सीटर हैं. रिपोर्ट के मुताबिक, फ़ाइटर प्लेन का दूसरा बैच अक्टूबर महीने तक भारत पहुंचेगा.

ट्रेनिंग के दौरान राफ़ेल जेट के क्रैश होने का दावा ट्विटर पर उर्दू मेसेज के साथ भी शेयर हुआ – “انڈیا کا جدید ترین فائٹر طیارہ “Rafale” گر کر تباہ ہوگیا، ساتھ پائلٹ بھی جہنم واصل ۔۔۔دنیا کی نالائق ترین ائیر فورس کے طیارے خود ہی گرتے ہیں گرانے کی ضرورت نہیں ہوتی #rafale_india_Crashed”. 5 सितंबर को शेयर हुआ ये ट्वीट आर्टिकल लिखे जाने तक 589 बार शेयर किया गया है. (ट्वीट का आर्काइव लिंक)

कुछ यूज़र्स इंडियन एयर फ़ोर्स के वेरिफ़ाइड हैंडल के एक कथित ट्वीट का स्क्रीनशॉट शेयर कर रहे हैं जो कहता है, “चौंका देने वाली न्यूज़! एक्सरसाइज़ के दौरान, अंबाला एयरफ़ोर्स स्टेशन के नज़दीक टेक्निकल फ़ॉल्ट के कारण एक राफ़ेल प्लेन हुआ क्रैश, एक पायलट की मौत” स्क्रीनशॉट के मुताबिक, ये ट्वीट 4 सितंबर का है. इसके अलावा, ट्विटर बायो में ख़ुद को पाकिस्तानी नागरिक बताने वाले एक यूज़र ने ये स्क्रीनशॉट शेयर किया है. (ट्वीट का आर्काइव लिंक)

तस्वीर 1

रिवर्स इमेज सर्च करने पर हमें ये तस्वीर OMMCOM NEWS की वेबसाइट पर मौजूद 29 जुलाई के आर्टिकल में मिली. आर्टिकल के मुताबिक, अंबाला एयरफ़ोर्स पहुंचने के कुछ घंटों बाद स्थानीय प्रशासन ने राफ़ेल प्लेन की फ़ोटोग्राफ़ी पर प्रतिबंध लगा दिया था. प्रशासन ने इसके लिए सिक्योरिटी की कड़ी व्यवस्था भी की थी. ये आर्टिकल इंडो एशियन न्यूज़ सर्विस की रिपोर्ट से रीपब्लिश किया गया है. इस रिपोर्ट में तस्वीर के बारे में कोई खास जानकारी नहीं दी गई है. इसके अलावा, ये तस्वीर 2017 के India.com के एक आर्टिकल में पब्लिश हुई थी. आर्टिकल में इसे सांकेतिक तस्वीर बताया गया है.

तस्वीर 2, 3 और 4

रिवर्स इमेज सर्च करते हुए मालूम चला कि ये तस्वीरें 1 फ़रवरी 2019 में बेंगलुरू के HAL एयरपोर्ट रनवे पर क्रैश हुए मिराज 2000 प्लेन की हैं.

दूसरे नंबर की तस्वीर 1 फ़रवरी 2019 की इंडियन एक्स्प्रेस की रिपोर्ट में इस कैप्शन से शेयर हुई, “IAF के सूत्रों के हवाले से, आज सुबह टेक-ऑफ़ के दौरान हुए प्लेन क्रैश में 2 पायलट, स्क्वॉड्रन लीडर सिद्धार्थ नेगी और स्क्वॉड्रन लीडर समीर अबरोल गंभीर रूप से घायल हुए हैं.”

फ़रवरी 2019 में रॉयटर्स ने ये तस्वीर जिस डिस्क्रिप्शन के साथ शेयर की उसके मुताबिक़ भारतीय एयर फ़ोर्स का मिराज 2000 एयर क्राफ़्ट बेंगलुरू शहर में दुर्घटनाग्रस्त हुआ था.

तीसरी तस्वीर, द प्रिन्ट की एक रिपोर्ट में पब्लिश हुई थी. कैप्शन के मुताबिक, “बेंगलुरू में हुए क्रैश के बाद मिराज 2000 फ़ाइटर एयरक्राफ़्ट की स्थिति. PTI”

अब आते हैं तीसरी तस्वीर पर. इसे डेक्कन हेरल्ड की एक रिपोर्ट में शेयर किया गया है. रिपोर्ट के मुताबिक, “शुक्रवार को बेंगलुरू के HAL एयरपोर्ट पर क्रैश लैन्डिंग के बाद दुर्घटनाग्रस्त हुए मिराज 2000 फ़ाइटर प्लेन का मलबा.”

इंडियन एयर फ़ोर्स के ट्वीट का कथित स्क्रीनशॉट

ध्यान से देखने पर स्क्रीनशॉट के ट्वीट में कई गलतियां दिखाई देती हैं. ऑफ़िशियल ट्विटर हैन्डल से किये गए ट्वीट्स में इस तरह की व्याकरण की गलतियां होना अस्वाभाविक है. इसके अलावा, भारतीय एयर फ़ोर्स के ऑफ़िशियल ट्विटर हैन्डल की टाइमलाइन पर हमें ऐसा कोई ट्वीट नहीं मिला.

PIB ने इस स्क्रीनशॉट के फ़र्ज़ी होने के बारे में 11 सितंबर को बताया था.

Claim:An alleged tweet by @IAF_MCC claims that a combat aircraft Rafale jet has crashed near Ambala Airbase due to technical fault and a pilot is martyred#PIBFactCheck: The image is #Morphed. No such tweet has been posted by IAF. Also, no such incident has taken place#FakeNews pic.twitter.com/QDMbzNHQ7U

— PIB Fact Check (@PIBFactCheck) September 11, 2020