1 अप्रैल से शुरू हुए कुम्भ मेले में लोगों का भारी जमावड़ा देखने को मिल रहा है. कोरोना महामारी की दूसरी लहर देश में भय का माहौल पैदा कर रही हैं जिस वजह से कुम्भ मेला में लोगों के इकट्ठा होने पर आपत्तियां जताई जा रही है. अमर उजाला की एक रिपोर्ट के मुताबिक, 10 से 14 अप्रैल के बीच कुम्भ मेले में 1300 लोग कोरोना से संक्रमित पाए गए थे. इस बीच, कई लोगों ने इस आयोजन की तस्वीरें शेयर करते हुए प्रशासन पर सवाल उठाया है.

इस दौरान, भाजपा महिला मोर्चा की नेशनल सोशल मीडिया इनचार्ज प्रीति गांधी ने 15 अप्रैल को एक वीडियो ट्वीट किया. वीडियो में एक व्यक्ति बैकग्राउंड में बोलता है कि पूरा हरिद्वार खाली है. कुम्भ मेले के दौरान लोग स्नान के लिए वहां पर नहीं आये हैं. वीडियो में दिख रहा है कि एक गाड़ी किसी फ्लाईओवर से गुजर रही है और नीचे नदी के तट पर भीड़ नहीं है. ये वीडियो ट्वीट करते हुए प्रीति गांधी ने लिखा है कि कुम्भ मेले में कोरोना वायरस के बढ़ने का दावा सिर्फ प्रोपगेंडा है. उन्होंने इस वीडियो को हरिद्वार की असली स्थिति बताकर शेयर किया है. (आर्काइव लिंक)

Entire propaganda about the #KumbhMela being a #SuperSpreader of #COVID19 is falling flat on its face. Do watch this video to see the REAL SITUATION on ground in Haridwar. pic.twitter.com/s4SOZ18SON

— Priti Gandhi – प्रीति गांधी (@MrsGandhi) April 15, 2021