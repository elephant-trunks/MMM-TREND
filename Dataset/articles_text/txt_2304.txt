11 जनवरी को, पूर्व सीबीआई निदेशक आलोक वर्मा ने प्रधानमंत्री नरेंद्र मोदी की अगुवाई वाली एक उच्चस्तरीय समिति द्वारा उन्हें अपने पद से हटाने और उन्हें महानिदेशक, अग्निशमन सेवा के पद पर स्थानांतरित करने के एक दिन बाद सेवा से इस्तीफा दे दिया। इसके बाद, सोशल मीडिया पर सीबीआई पूर्व प्रमुख के नाम से एक कथित दावा वायरल हो गया, जिसमें उन्हें अपने त्यागपत्र में पीएम मोदी को “स्वतंत्र भारत का सबसे भ्रष्ट प्रधानमंत्री” बोलते दिखाया गया है । “पूर्व सीबीआई निदेशक अलोक वर्मा ने दिया इस्तीफा पत्र लिखकर नरेंद्र मोदी को स्वतंत्र भारत का सबसे भ्रष्ट प्रधानमंत्री बताया”। यह संदेश एक फेसबुक पेज “I Support Ravish Kumar” द्वारा पोस्ट किया गया है, जिसे अबतक 18,000 से अधिक बार शेयर किया जा चुका है।

आलोक वर्मा ने अपने त्याग पत्र को कार्मिक एवं प्रशिक्षण विभाग (DoPT) के सचिव को संबोधित किया था। पत्रकार निधि राजदान ने पत्र की एक फोटो ट्वीट की थी।

And Alok Verma has resigned from the IPS pic.twitter.com/2fdblLkq8i

— Nidhi Razdan (@Nidhi) January 11, 2019