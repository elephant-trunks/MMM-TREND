लोगों की भीड़ के बीच घिरे हुए एक बूढ़े व्यक्ति का वीडियो सोशल मीडिया पर इस दावे के साथ साझा किया जा रहा है कि वह एक ब्राह्मण व्यक्ति है, जिसे दक्षिण भारत में लोगों द्वारा मारा गया था। वीडियो के साथ संदेश में,“एक वृद्ध ब्राह्मण की पहले यग्योपवित (जनेऊ) काटी फिर कपड़े उतार कर भीड़ ने डांस करने के लिए मजबूर किया। यह स्थिति है दक्षिण के .@INCIndia शासित राज्यों की, .@RahulGandhi जी क्या यह अल्पसंख्यक ब्राह्मणों के साथ मोब लिंचिंग नही है?”– लिखा गया है। देव ओझा(@DevOza7) द्वारा ट्वीट किये गए इस वीडियो को 3,400 से ज़्यादा बार रीट्वीट किया गया है और इसे करीब 24,000 बार देखा गया है।

इस वीडियो को फेसबुक पर भी व्यापक रूप से साझा किया गया है।

ओझा के इस ट्वीट को भाजपा सांसद बलबीर पुंज ने एक संदेश के साथ ट्वीट किया। बाद में इस ट्वीट को RBI के निर्देशक गुरुमूर्ति ने भी साझा किया था।

Is that why Periyar called them barbarians? https://t.co/ZiQ4lTAXFb

— S Gurumurthy (@sgurumurthy) June 27, 2019