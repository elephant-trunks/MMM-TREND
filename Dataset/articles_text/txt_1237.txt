रतन टाटा की एक तस्वीर सोशल मीडिया, ख़ासकर व्हाट्सैप पर शेयर की जा रही है. तस्वीर पर एक मेसेज लिखा गया है – “Big announcement by Rata Tata Sahab: From now on Tata Group of companies not to recruit any of the JNU #Students. (अनुवाद – रतन टाटा साहब की ओर से बड़ी घोषणा: अबसे टाटा ग्रुप किसी भी JNU #Students की भर्ती नहीं करेगा.” मेसेज में आगे बताया गया है – “Those who can’t be faithful to the country how can we expect them to be faithful to the company. (अनुवाद – जो देश के लिए ईमानदार नहीं है, कैसे मान लिया जाए कि वो कंपनी के लिए वफ़ादार रहेगा?)”

जवाहरलाल नेहरू यूनिवर्सिटी के पूर्व छात्रसंघ अध्यक्ष और अन्य स्टूडेंट्स पर देशद्रोह का आरोप है. दिल्ली की कोर्ट ने इस लंबित मामले पर जानकारी मांगी. इसी के बाद ये तस्वीर सोशल मीडीया पर वायरल हुई.

ऑल्ट न्यूज़ के व्हाट्सैप नंबर (+91 7600011160) और ऑफ़िशियल मोबाइल ऐप पर इस तस्वीर की जांच करने के लिए कई रिक्वेस्ट्स आई हैं.

फ़ैक्ट-चेक

ऑल्ट न्यूज़ ने गूगल पर सर्च किया. जिससे 2016 की ‘PTI’ की एक रिपोर्ट मिली जिसमें इस वायरल मेसेज की पड़ताल की गई थी. इस रिपोर्ट को कई मीडिया संगठन ने रीपब्लिश भी किया है – ‘फ़ाइनेंशियल एक्सप्रेस’ और ‘बिज़नेस स्टैंडर्ड’.

रिपोर्ट के मुताबिक, टाटा ग्रुप ने ये स्पष्ट किया था कि रतन टाटा ने ऐसा कोई बयान नहीं दिया है. ऑल्ट न्यूज़ को इंटरनेट पर सर्च करने पर 15 फ़रवरी, 2016 को टाटा ग्रुप का एक ट्वीट मिला. इस ट्वीट में कंपनी ने उसी बात को दोहराया है.

Mr Tata has not issued any such statement. https://t.co/tIVi6Vgukh — Tata Group (@TataCompanies) February 15, 2016

इसके अलावा अगर कंपनी ऐसा कोई कदम उठाती तो मीडिया में इसकी खबर ज़रूर प्रकाशित होती. वायरल मेसेज से जुड़ी रिपोर्ट्स के न मिलने और कंपनी की वेबसाइट पर ऐसे किसी भी फ़ैसले की जानकारी ना मिलने से ये साफ़ होता है कि वायरल हो रहा मेसेज फ़र्ज़ी है.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.