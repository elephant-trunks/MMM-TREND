अमेरिकन साप्ताहिक मैगज़ीन ‘टाइम’ के कवर पेज की एक तस्वीर सोशल मीडिया में काफ़ी शेयर की जा रही है. इस कवर पेज पर “टाइम टु गो (अनुवाद – जाने का समय हो गया)” लिखा हुआ है. तस्वीर में एक व्यक्ति दरवाज़े से बाहर जाते हुए दिख रहा है. दावा है कि तस्वीर में दिख रहा व्यक्ति अमेरिकी राष्ट्रपति डॉनल्ड ट्रम्प हैं. अमेरिकन ऐक्टर डेनियल न्यूमैन ने टाइम मैगज़ीन के कवर पेज की ये तस्वीर 14 मई 2020 को ट्वीट की थी जिसे अब डिलीट कर दिया गया है.

25 मई को पत्रकार शोभा डे ने टाइम मैगज़ीन के कवर पेज की ये तस्वीर ट्वीट की. (ट्वीट का आर्काइव वर्ज़न)

लेखक ज्ञान प्रकाश ने भी ये तस्वीर 23 मई को ट्वीट की है. ज्ञान प्रकाश ने लिखा है, “इन्हें आखिरकार टाइम के कवर पेज पर जगह मिल गई और इस बार ये फ़र्ज़ी नहीं है.” (ट्वीट का आर्काइव लिंक)

He finally gets a Time cover! Not fake one this time. pic.twitter.com/X4PHRRAONb

— Gyan Prakash (@Prakashzone) May 23, 2020