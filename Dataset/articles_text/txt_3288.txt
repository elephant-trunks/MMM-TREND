पिछले कई हफ़्तों से कर्नाटक के कुछ कॉलेजों में हिजाब पहनने वाली छात्राओं के क्लास में आने पर रोक लगाई गई थी. इसकी वज़ह से राज्य में कई जगह हिंसक विरोध प्रदर्शन भी हुए. कई मुस्लिम छात्रों ने इस बैन के खिलाफ़ विरोध प्रदर्शन किया. इसके बाद कई दक्षिणपंथी संगठनों द्वारा उकसाने पर हिंदू छात्रों ने इसपर आपत्ति जताते हुए जवाबी विरोध प्रदर्शन किया और हिंसा तेज़ हो गई.

इन विरोधों के बीच, हाल ही में मांड्या के पीईएस कॉलेज का एक वीडियो वायरल हुआ था. वीडियो में भगवा शॉल लिए लड़कों ने एक मुस्लिम छात्रा को बुर्का पहनने की वज़ह से परेशान करने की कोशिश की थी. ये भीड़ ‘जय श्री राम’ के नारे लगाते हुए लड़की के पास पहुंची और उसे कॉलेज में प्रवेश करने से रोकने की कोशिश की. लेकिन इसके जवाब में उस छात्रा ने भी ‘अल्लाह-ओ-अकबर’ का नारा लगाया. इस घटना का वीडियो काफी तेज़ी से वायरल हुआ. इस लड़की का नाम बीबी मुस्कान खान है.

#KarnatakaHijabRow when a #hijabi student arrives at PES college in #Mandya. She gets heckled by students wearing #saffronshawls chanting #JaiSriRam. She raises her hand says “#AllahuAkbar befor being escorted by college staff. Video courtesy: Digvijaya News. #Karnataka pic.twitter.com/l17IL095Bv

— Imran Khan (@KeypadGuerilla) February 8, 2022