9 अगस्त को युवा कार्यक्रम और खेल मंत्रालय ने टोक्यो ओलंपिक में पदक विजेताओं को सम्मानित किया. कई लोगों ने बताया कि ओलंपिक पदक विजेताओं को बधाई देने के लिए कार्यक्रम आयोजित किया गया था. लेकिन मंच पर प्रधानमंत्री मोदी की तस्वीरें लगायी गईं. विनोद कापड़ी, कांग्रेस सदस्य ज़ाकिया खान, हेमंत ओगले और कई दूसरे ट्विटर एकाउंट्स ने बताया कि बैकग्राउंड में बैनर और मंच के बगल में दो बैनर में पीएम मोदी की तस्वीरें दिखायी गयी हैं.

भाजपा समर्थकों ने ये कहते हुए बचाव किया कि बैनर (जो LED स्क्रीन थी) में नीरज चोपड़ा की तस्वीर भी थी. उनमें से कुछ ने दावा किया कि जिन लोगों ने पहले की तस्वीर पोस्ट की थी, वो नरेंद्र मोदी मोदी के खिलाफ ‘हेट कैंपेन‘ चला रहे थे. ट्विटर यूज़र @garg_trupti ने दोनों तस्वीरों को एक साथ रखते हुए लिखा, “वो इसे [नीरज चोपड़ा की तस्वीर] छिपाने के लिए आपको [पीएम मोदी की तस्वीर] दिखाएंगे.”

ट्विटर यूज़र @rishibagree ने विनोद कापड़ी पर नीरज चोपड़ा की तस्वीर वाले बैनरों को काटने का आरोप लगाया. ऋषि बागड़ी अनगिनत मौकों पर गलत सूचनाएं शेयर कर चुके हैं.

You should have shown the Full View instead of cropping it pic.twitter.com/N5Xli1GZ7w

— Rishi Bagree (@rishibagree) August 10, 2021