पत्रकार स्वाति चतुर्वेदी ने 15 दिसम्बर को प्रधानमंत्री नरेंद्र मोदी की एक तस्वीर ट्वीट करते हुए लिखा, “क्या ये आपको जबरन कराया हुआ बाल विवाह लग रहा है? फिर भी मोदी ने कभी गुजरात के मुख्यमंत्री के तौर पर घोषणापत्र में इसका ज़िक्र नहीं किया.” उन्होंने बाद में अपना ट्वीट डिलीट कर लिया. (आर्काइव लिंक)

स्वाति चतुर्वेदी ने दावा किया कि ये तस्वीर नरेंद्र मोदी के जशोदाबेन के साथ हुए विवाह की तस्वीर है. रिपोर्ट्स के मुताबिक शादी के समय जशोदाबेन 17 वर्ष की थीं. नरेंद्र मोदी का वैवाहिक जीवन एक रहस्य था. लेकिन 2014 में प्रधानमंत्री की उम्मीदवारी के वक़्त शपथ-पत्र पर अपनी वैवाहिक स्थिति की जानकारी उन्हें देनी पड़ी.

ये तस्वीर 2014 से ही कई बार शेयर की जाती रही है. कांग्रेस के राष्ट्रीय प्रवक्ता पवन खेड़ा ने भी यही तस्वीर करते हुए सवाल किया था, “किसी ने ये तस्वीर भेजी. मोदी, उनकी पत्नी और अन्य लोगों की. क्या कोई बाकी लोगों की पहचान करने में मदद करेगा?” (आर्काइव लिंक)

Someone sent this pic, apparently of Modi, his wife & others. Can anyone help in identifying others in the picture? pic.twitter.com/GI6H1zmt77

— Pawan Khera (@Pawankhera) April 12, 2014