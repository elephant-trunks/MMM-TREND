सोशल मीडिया पर एक व्यक्ति की तस्वीर शेयर करते हुए दावा किया जा रहा है कि इस व्यक्ति ने उत्तर-प्रदेश के शाहजहांपुर में एक लड़की का बलात्कार होने से बचा लिया. मेसेज के मुताबिक, लड़की का बचाव करते हुए इस व्यक्ति को 3 गोलियां लग गयीं. प्रोफ़ेसर नीरण गौतम ने ये तस्वीर इसी दावे के साथ ट्वीट की है. (ट्वीट का आर्काइव लिंक)

A Brave Heart was travelling near Shahjahanpur in UP. He saved an unknown girl from rape from four Gangsters and killed two of them. He got three gunshots and serious in Hospital. No media has given the news. @ArunDeshpande20 @shytigress @narendramodi @nrajabpcl pic.twitter.com/kxEisVRqPu

ट्विटर यूज़र कमलजीत सिंह ने इसी दावे के साथ स्ट्रेचर पर लेटे हुए एक घायल व्यक्ति की तस्वीर ट्वीट की है.

A brave sikh was travelling near shahjahanpur in UP. He saved an unknown girl from rape from four gangsters and killed two of them. He got three gunshots and serious in hospital. No media has given the news. pic.twitter.com/61qqbXgcAE

फ़ेसबुक यूज़र संजय रंधावा ने ये तस्वीर इसी दावे से पोस्ट की है.

A Brave Sikh was travelling near Shahjahanpur in UP. He saved an unknown girl from rape from four Gangsters and killed…

इसके अलावा, लगभग इसी दावे से इन दोनों तस्वीरों के साथ इस घायल व्यक्ति की एक और तस्वीर भी शेयर की गई है. ट्विटर और फ़ेसबुक पर ये तस्वीरें इसी दावे शेयर की गई हैं.

This slideshow requires JavaScript.

की-वर्ड्स सर्च करने पर मालूम चला कि उत्तर-प्रदेश के शाहजहांपुर में हाल में ऐसी कोई घटना सामने नहीं आई है. इस मामले की जानकारी हासिल करने के लिए हमने सोशल मीडिया प्लेटफ़ॉर्म्स खंगाले. शाहजहांपुर पुलिस के ऑफ़िशियल ट्विटर हैन्डल से 14 अक्टूबर 2020 को एक ट्वीट कर इस दावे का खंडन किया गया है. ट्वीट के मुताबिक, “सोशल मीडिया पर कुछ व्यक्तियों द्वारा फ़ोटो लगाकर दुष्प्रचार किया जा रहा है कि एक बहादुर सिख द्वारा यात्रा के दौरान शाहजहांपुर में एक लड़की को बचाया तथा बदमाशों द्वारा उन्हें गोली मारकर घायल कर दिया है.” पुलिस स्टेटमेंट में बताया गया है कि शाहजहांपुर में इस तरह की कोई घटना नहीं हुई है. ये सिर्फ़ एक अफ़वाह है.

शाहजहांपुर पुलिस के इस ट्वीट से एक बात तो साफ़ हो जाती है कि इन तस्वीरों का उत्तर-प्रदेश के शाहजहांपुर से कोई लेना-देना नहीं हैं. आगे, घायल व्यक्ति की तस्वीर रिवर्स इमेज सर्च करने पर 14 मार्च 2019 की जगवाणी पंजाब केसरी की रिपोर्ट मिली. आर्टिकल के अनुसार, वायरल तस्वीर में दिख रहे व्यक्ति की पहचान आम आदमी पार्टी के पटियाला (ग्रामीण) यूनिट के अध्यक्ष चेतन सिंह के रूप में की गई है. पंजाबी भाषा में पब्लिश हुए इस आर्टिकल में बताया गया कि पट्टी विधानसभा क्षेत्र में एक लड़की को कुछ लोग गाड़ी में ज़बरदस्ती ले जाने की कोशिश कर रहे थे. उस वक़्त वहां पर चेतन सिंह मौजूद थे. इस लड़की को बचाने की कोशिश करते हुए वो घायल हो गए. गाड़ी में सवार बदमाशों में से किसी ने चेतन पर गोलिया चलाईं जिनसे वो घायल हो गए. उन्हें तुरंत ही गांववालों ने सरकारी अस्पताल में भर्ती करवाया. बाद में हालत गंभीर होने के पर चेतन को तरनतारन के एक अस्पताल ले जाया गया.

15 मार्च 2019 की द टाइम्स ऑफ़ इंडिया की रिपोर्ट में भी इस घटना की खबर दी गई है. इस रिपोर्ट में आईजीपी सुरेंदर पाल सिंह परमार के हवाले से बताया गया है कि ये लड़की अपना आधार कार्ड लेने के लिए हरिके से पट्टी आई हुई थी. जहां पर गाड़ी में बैठे 6 बदमाशों ने इस लड़की को अगवा करने की कोशिश की. चेतन सिंह वहां पर मौजूद थे. उन्होंने बदमाशों से लड़की को बचाया. इस दौरान बदमाशों ने उनपर गोलियां चला दीं जिसमें एक गोली उनकी गर्दन के पास लगी थी.

इसके अलावा, आम आदमी पार्टी से राज्य सभा सांसद संजय सिंह ने 14 मार्च 2019 को चेतन सिंह की ये तस्वीर ट्वीट करते हुए पंजाब के मुख्यमंत्री से इस मामले में जल्द से जल्द कार्रवाई करने की मांग की थी. संजय सिंह के इस ट्वीट को दिल्ली के मुख्यमंत्री अरविंद केजरीवाल ने भी कोट ट्वीट किया था.

AAP Patiala distt president Chetan Singh fired upon & injured while trying to save a girl from some men who were trying to abduct her. Proud of u Chetan. I wish for ur fast recovery

Law & order situation deteriorating by the day in Punjab. Capt. govt has been a complete failure! https://t.co/5159DMyLpX

— Arvind Kejriwal (@ArvindKejriwal) March 14, 2019