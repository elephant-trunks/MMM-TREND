6 अप्रैल को कई सोशल मीडिया अकाउंट्स से ये दावा किया गया कि बेंगलुरु के गोरीपाल्या इलाके में मुसलमानों ने चंद्रू नामक एक हिंदू व्यक्ति की हत्या कर दी. दावे के मुताबिक, चंद्रू की हत्या इसलिए की गई क्योंकि उसने उर्दू बोलने से मना कर दिया और अपनी मातृभाषा कन्नड़ में बात की.

फ़ेसबुक पेज द राइट वॉयस ने रीज़नल कन्नड़ न्यूज़ आउटलेट कस्तूरी न्यूज़ 24 का एक प्रसारण शेयर किया. कस्तूरी न्यूज़ 24 ने इस मामले पर ख़बर प्रकाशित की थी.

ट्विटर यूज़र्स @HMSKTK, @SpeaksKshatriya, @uma6mahi6, @Kuberappaph, और @Mohan_HJS ने भी कस्तूरी न्यूज़ 24 का प्रसारण शेयर किया.

This slideshow requires JavaScript.

ऑपइंडिया ने रिपोर्ट किया, “एक 22 साल के युवक चंद्रू की तीन युवकों ने बेरहमी से चाकू मारकर हत्या कर दी. ये हत्या कथित तौर पर, उर्दू में बात नहीं करने की वजह से की गई. ये घटना सोमवार को बेंगलुरु के JJ नगर पुलिस थाने के क्षेत्र में हुई. इस ट्वीट को 2 हज़ार से ज़्यादा बार रिट्वीट किया गया.

भाजपा के राष्ट्रीय महासचिव CT रवि ने भी दावा किया कि एक हिंदू युवक की हत्या इसलिए की गई क्योंकि वो कन्नड़ में बात कर रहा था. TV9 ने एक प्रसारण के दौरान उनके दावे को आगे बढ़ाने का काम किया.

कई ‘राष्ट्रवादी’ और भाजपा समर्थक ग्रुप्स ने कस्तूरी न्यूज़ 24 का प्रसारण शेयर किया गया.

बेंगलुरु के पुलिस आयुक्त कमल पंत ने घटना के संबंध में ट्विटर पर एक स्पष्टीकरण पोस्ट किया. उन्होंने लिखा, “JJ नगर पीएस हत्याकांड: 05.04.2022 की आधी रात को साइमन राज और चंद्रू [उम्र 22 साल, कॉटनपेट निवासी, ईसाई समुदाय] मैसूर रोड पर एक भोजनालय में गया था. वापस लौटते समय, वो एक दूसरी बाइक से टकरा गया जिस पर शाहिद नामक व्यक्ति सवार था. इसके बाद उनमें झगड़ा हुआ. इस झगड़े में दूसरे लोग भी शामिल हो गए. लड़ाई के दौरान, शाहिद ने चंद्रू की दाहिनी जांघ पर चाकू मार दिया और हमलावर वहां से भाग गए. चंद्रू को विक्टोरिया अस्पताल ले जाया गया जहां चोट की वजह से उसकी मौत हो गई. सभी तीन आरोपियों को ग़िरफ्तार कर लिया गया है.”

JJ Nagar PS murder case

In the midnight of 05.04.2022, Simon Raj and Chandru [ 22 years, r/o Cottonpete, Christian by community] had gone to an eatery on Mysore Road. While returning back on their bike, they collided with another bike, being ridden by one Shahid. 1/2

— Kamal Pant, IPS. ಪೊಲೀಸ್ ಆಯುಕ್ತರು, ಬೆಂಗಳೂರು ನಗರ. (@CPBlr) April 5, 2022