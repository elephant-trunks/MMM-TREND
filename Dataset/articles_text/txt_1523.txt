एक कथित प्रसारण का स्क्रीनशॉट सोशल मीडिया में प्रसारित है, जिसमें बलात्कार के आरोपी पादरी फ्रैंको मुलक्कल के हवाले से एक बयान दिया गया है – “मेरे और नन के बीच जो भी हुआ, वह बलात्कार नहीं है। यह एक धार्मिक रिवाज़ है, जिसके अंत में भगवान इशू की पवित्रता को महसूस किया जा सकता है।” (अनुवाद) फेसबुक पर इस स्क्रीनशॉट को साझा करते हुए एक उपयोगकर्ता राजेश अनुभव ने टिप्पणी कर लिखा, “भाई तर्क तो लाजवाब है कोर्ट ने भी मान लिया क्या?” जालंधर के पादरी फ्रैंको मुलक्कल पर एक नन के साथ बलात्कार करने का आरोप है, जिनकी केरल हाईकोर्ट में सुनवाई चल रही है।

फेसबुक पर अन्य कुछ उपयोगकर्ताओं ने इस स्क्रीनशॉट को समान दावे से साझा किया है।

ऑल्ट न्यूज़ ने पहले भी सितम्बर 2018 में पादरी के हवाले से साझा इस उद्वरण की पड़ताल की थी। पैरोडी अकाउंट अनपेड टाइम्स ने सबसे पहले इस स्क्रीनशॉट को साझा किया था। अनपेड टाइम्स ने खुद अपने परिचय में अपने आप को “भारतीय व्यंग्यात्मक न्यूज़ वेबसाइट” बताया है। हालांकि, ऐसा कई बार हुआ है कि लोग इन व्यंग को सच मानकर बतौर जानकारी के रूप में साझा कर देते हैं।

‘Whatever happened between me and nun, it is not rape. It is the Holi Ritual of enlightenment to feel the Magical Existence of Holi Jesus at the end of the act’: Bishop Franco Mulakkal, accused of Rape. pic.twitter.com/F6E7hVMK3q

— The UnPaid Times (@UnPaidTimes) September 12, 2018