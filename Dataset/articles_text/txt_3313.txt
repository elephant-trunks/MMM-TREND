अफ़गानिस्तान पर तालिबान के कब्जे के बाद देश की महिलाओं के अधिकारों पर गहरी चोट आयी है. कई महिलाओं ने सड़कों पर उतरकर इस शासन का विरोध किया था. इस दौरान, अफ़गान महिला नेताओं की जान पर भी खतरा बना हुआ है.

इसके साथ, सोशल मीडिया पर यहां के बारे में कई गलत जानकारियां भी फैलीं.

20 अक्टूबर को कुछ मीडिया संगठनों ने रिपोर्ट किया कि तालिबान ने अफ़गान महिला नेशनल यूथ वॉलीबॉल प्लेयर महजबीन हकीमी का सर कलम कर दिया. भारतीय मीडिया आउटलेट्स IANS, द टाइम्स ऑफ़ इंडिया, ज़ी न्यूज़, द ट्रिब्यून, न्यूज़18, ABP लाइव, इंडिया टुडे, इंडिया टाइम्स, इन शॉर्ट्स, इंडिया डॉट कॉम, नॉर्थ ईस्ट नाउ, DNA, द ब्रिज, एशियानेट न्यूज़ और वन इंडिया कन्नड़ा ने भी ये खबर चलाई थी.

तेलुगु न्यूज़ वेबसाइट साक्षी, तमिल न्यूज़ वेबसाइट डेली तांती, द इंडियन एक्सप्रेस ग्रुप की मराठी न्यूज़ वेबसाइट लोकसत्ता और लोकमत, बंगाली न्यूज़ वेबसाइट संगबाद प्रतिदिन, लेटेस्टली बांग्ला, कन्नड़ा न्यूज़ प्लेटफ़ॉर्म न्यूज़ BTV, उदय वाणी, पंजाबी न्यूज़ वेबसाइट जग वाणी, कनक न्यूज़, उड़िया वेबसाइट कनक न्यूज़, RSS का मुखपत्र ऑर्गनाइज़र और बीजेपी समर्थक वेबसाइट ऑप इंडिया ने भी ऐसी खबर चलाई थी.

This slideshow requires JavaScript.

इनमें से कई मीडिया रिपोर्ट्स ने इंडिपेंडेंट पर्शियन के हवाले से ये खबर दी थी. मूल रिपोर्ट में वॉलीबॉल टीम के कोच (जिन्हें सुरैया अफ़ज़ाली के काल्पनिक नाम से जाना जा रहा है) के हवाले से बताया गया था कि महजबीन की हत्या अक्टूबर की शुरुआत में ही कर दी गयी थी. लेकिन उसके परिवार को मिल रही धमकियों के कारण ये मामला दबा रहा.

कुछ अफ़गान के पत्रकारों ने भी ये दावा किया जिसमें मसूद हुसैनी (स्वतंत्र पत्रकार) और अफ़गान के मीडिया आउटलेट टोलो टीवी से जुड़ी पत्रकार नादिया नायाब शामिल हैं. फ़्रांस के मुस्तफ़ा हज़रा, जो अफ़गानिस्तान कल्चर फ़ाउंडेशन के सेक्रेटरी और पत्रकार हैं, ने भी ये दावा किया.

This slideshow requires JavaScript.

कई मीडिया संगठनों ने भी ये खबर ट्वीट की है. इसमें बॉलीवुड अभिनेत्री रवीना टंडन (द टाइम्स ऑफ़ इंडिया की रिपोर्ट शेयर की), मधु पूर्णिमा कीश्वर (इंडिया टुडे की रिपोर्ट शेयर की), इज़रायली कॉलमिस्ट एमिली श्रेडर (इंडिपेंडेंट की रिपोर्ट शेयर की), विवेक रंजन अग्निहोत्री (इंडिया टुडे की रिपोर्ट शेयर की) और यूके की डॉ. जेसिका टेलर (इंडिया टाइम्स) शामिल हैं. कई लोगों ने बिना कोई रिपोर्ट शेयर किये ये दावा शेयर किया, जैसे – @abdullah_0mar और @TrulyMonica. ऐसे ही फ़ेसबुक पर भी ये दावा शेयर किया गया है.

This slideshow requires JavaScript.

कई सोशल मीडिया यूज़र्स ने महजबीन हकीमी की मौत की खबर पर सवाल उठाएं. उन्होंने बताया कि महजबीन की मौत तालिबान के काबुल पर काबिज़ होने से पहले में हुई थी. उसकी मौत अगस्त के पहले हफ़्ते में हुई थी.

पत्रकार दीपा पेरन्ट ने महजबीन के परिवार से बात की थी. और उन्होंने परिवारवालों के हवाले से ट्वीट करते हुए बताया कि महजबीन की मौत की खबर भ्रामक है.

Guys, spoke to a family member of Ms. Hakimi and have deleted the tweets about her death. Please consider the family’s request and delete them too. The news about the cause of her death is misleading. Please do pray for her peace. RIP

— Deepa. K. Parent (@DeepaParent) October 19, 2021