कई फे़सबुक और ट्विटर यूज़र्स ने एक टिक-टॉक वीडियो शेयर किया है जिसमें एक शख्स नाच रहा है. इस वीडियो के अलग-अलग गानों के साथ कई वर्ज़न वायरल हो रहे हैं. दावे के मुताबिक वीडियो में नाच रहा शख़्स शिवसेना एमपी संजय राउत हैं. राउत ने अभिनेत्री कंगना रानौत के मुंबई को PoK (पाक अधिकृत कश्मीर) जैसा कहे जाने पर उनके लिए अभद्र शब्द का प्रयोग किया था. राउत ने बाद में कहा कि उनकी तरफ़ से मामला ख़त्म हो चुका है और कंगना का मुंबई में रहने के लिए स्वागत है.

ट्विटर यूज़र @Beingrealbeing ने 5 सितम्बर को वीडियो शेयर करते हुए लिखा, “संजय राउत मुंबई एयरपोर्ट पर कंगना रानौत के स्वागत के लिए तैयार. #Shame_On_MahaGovt.” इस ट्वीट को 200 से ज़्यादा बार रीट्वीट किया गया और 12,000 से ज़्यादा बार देखा गया. (आर्काइव लिंक)

Sanjay Raut is all set to welcome Kangana Ranaut on Mumbai Airport.#Shame_On_MahaGovt pic.twitter.com/uvV9LplDbY

— Pooja ( Justice for Sushant ) (@Beingrealbeing) September 5, 2020