16 जून को भारतीय सेना के 1 अफ़सर और 2 सैनिकों की मौत की खबर आने के बाद सोशल मीडिया में भारत-चीन सीमा विवाद के मुद्दे ने हवा पकड़ ली. अभी तक के लेटेस्ट अपडेट के मुताबिक, 20 भारतीय सैनिकों की मौत की आशंका है. ‘अल जज़ीरा’ की रिपोर्ट में भारतीय अफ़सर के हवाले से बताया गया है, “चीन के सैनिकों ने 3 पॉइंट्स से सीमा का उल्लंघन किया हैं. उन्होंने अपने टेंट और गार्ड पोस्ट लगा दिए हैं. जगह को छोड़ने के लिए की गई मौखिक चेतावनी को भी वो नज़रंदाज़ कर रहे हैं.” इससे विपरीत, चीन के विदेश मंत्रालय ने सोमवार (15 जून) को 2 बार भारतीय सेना द्वारा सीमा का उल्लंघन करने की बात बताई है, “चीन के सैनिकों को उकसाया और उनपर अटैक किया गया. नतीजतन सीमा पर दोनों तरफ की सेनाओं के बीच शारीरिक टकराव हुआ.”

जैसे ही 3 भारतीय जवानों की मौत की खबर सामने आई कई मीडिया संगठनों और पत्रकारों ने 5 चीनी सैनिकों को मारे जाने की खबर चलाई.

‘आज तक’ के रोहित सरदाना और श्वेता सिंह ने दावा किया कि चीन के 5 सैनिकों की मौत और तकरीबन 11 लोग घायल हुए हैं. सरदाना ने इस जानकारी का सोर्स चीन के ग्लोबल टाइम्स को बताया है.

‘एबीपी न्यूज़’ की रूबिका लियाकत और ‘इंडिया टुडे’ के शिव अरूर ने इस दावे को शेयर करते हुए इसका श्रेय ग्लोबल टाइम्स के रिपोर्टर वांग विनवेन और हू शीजीन को दिया हैं.

इस खबर को ‘टाइम्स नाउ’ और ‘न्यूज़18’ ने ब्रॉडकास्ट किया है.

Casualties in clash across LAC, 1st time in 45 years.

3 Indian braves martyred, but India hits back with venom as 5 Chinese soldiers were killed.

Several more injured in clash. Athar with more details. pic.twitter.com/XaoK5GYPFt — TIMES NOW (@TimesNow) June 16, 2020

फ़ैक्ट-चेक

सोर्स के बारे में पता लगाना

हकीकत में, ग्लोबल टाइम्स की रिपोर्टर वांग विनवेन ने ट्वीट कर पीपल लिबरैशन पार्टी के 5 सैनिकों और 11 लोगों के हताहत होने की खबर शेयर की थी.

Reports say 5 PLA soldiers were killed and 11 were injured at LAC China-India border yesterday. — Wang Wenwen (@WenwenWang1127) June 16, 2020

विनवेन ने इस जानकारी स्त्रोत ‘News Line IFE’ को बताया है.

Here is the source. https://t.co/Ahy3m4rxmB — Wang Wenwen (@WenwenWang1127) June 16, 2020

गौर करने वाली बात है कि ‘News Line IFE’ एक इंडियन अकाउंट है. इसके बाद विनवेन ने अपने ट्वीट को डिलीट कर दिया और भारतीय मीडिया को 5 चीनी सैनिकों की मौत की खबर बिना चीन के आधिकारिक बयान के चलाना काफ़ी अनप्रोफ़ेशनल है. अपने ट्वीट में विनवेन ने ‘इंडिया टुडे’ को भी टैग किया है.

I cited an Indian source of @NewsLineIFE about a physical clash at LAC China-India border yesterday. No confirmation from the official Chinese source regarding casualties yet. It is unprofessional for Indian media to say this is official news from the Chinese side. @IndiaToday pic.twitter.com/OIGBKq61Gn — Wang Wenwen (@WenwenWang1127) June 16, 2020

ग्लोबल टाइम्स की ओर से आया स्पष्टीकरण

ग्लोबल टाइम्स ने बताया कि उनकी ओर से चीन के हताहत हुए सैनिकों की कोई निश्चित संख्या जारी नहीं की गई है.

The official Global Times accounts have NEVER reported the exact casualties on the Chinese side. The Global Times CANNOT confirm the number at the moment. — Global Times (@globaltimesnews) June 16, 2020

ग्लोबल टाइम्स के एडिटर-इन-चीफ़ हू शीजीन ने बताया कि चीन सरकार ने चीनी सैनिकों की मौत या हताहत की कोई संख्या जारी नहीं की है.

Chinese side didn’t release number of PLA casualties in clash with Indian soldiers. My understanding is the Chinese side doesn’t want people of the two countries to compare the casualties number so to avoid stoking public mood. This is goodwill from Beijing. — Hu Xijin 胡锡进 (@HuXijin_GT) June 16, 2020

हू शीजीन ने अपने पहले ट्वीट में भी चीनी सैनकों की मौत के आंकड़े शेयर नहीं किये थे. उन्होंने लिखा, “मैं जो जानता हूं उसके आधार पर, गलवान घाटी में हुए शारीरिक टकराव में चीनी साइड का भी नुकसान हुआ है.” शीजीन के पहले ट्वीट में कोई आंकड़ा जारी नहीं किया गया था फिर भी भारतीय पत्रकारों और लोगों ने उनके हवाले से आंकड़े चलाए.

इस तरह हमने देखा कि सत्यता जाने बगैर ही भारतीय मीडिया और पत्रकारों ने ये खबरें चलाना शुरू कर दिया कि चीन के 5 सैनिकों की मृत्यु और अन्य 11 जवान हताहत हुए हैं. ये खबरें 3 भारतीय जवानों की मौत की खबर के बाद चलाई गई. इस खबर का स्त्रोत भी भारतीय अकाउंट ही निकला और इसे चलाया भी भारतीय मीडिया ने ही. न्यूज़ एजेंसी ‘एएनआई’ ने सूत्रों के हवाले से बताया है कि चीनी सेना के 43 लोग या तो मरे या घायल हुए हैं. लेकिन भारतीय सेना या चीनी सेना, दोनों में से किसी ने भी ऑफ़िशियल तौर पर चीन के बारे में आंकड़े जारी नहीं किये हैं.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.