एक महिला के साथ योग गुरु बाबा रामदेव की एक तस्वीर सोशल मीडिया में इन शब्दों के साथ प्रसारित की गई है –“रात भर शिष्या के साथ अलोम विलोम करने के बाद चरम सुख का आनंद लेते बाबा कामदेव”। यह ट्वीट 18 नवंबर को किया गया था।

उपरोक्त ट्वीट को #रामदेव_ठग_है हैशटैग के साथ पोस्ट किया गया है। रामदेव को एक वुमनाइज़र के रूप में दिखाने का प्रयास किया गया है। इस तस्वीर को कुछ यूज़र्स ने ट्विटर पर शेयर किया है। ऑल्ट न्यूज़ ने फेसबुक पर इस ट्वीट के स्क्रीनशॉट को एक यूज़र द्वारा पोस्ट किया हुआ पाया।

इस तस्वीर को लेकर सोशल मीडिया का दावा झूठा है। इस अफवाह को बाबा रामदेव ने खुद सोशल मीडिया पर खारिज़ किया था। वास्तव में, यह तस्वीर पिछले कई वर्षों से प्रसारित है। रामदेव ने लगभग पांच साल पहले 26 नवंबर 2014 को एक स्पष्टीकरण जारी किया था। एक ट्वीट में उन्होंने कहा था, “मुझे यह जानकर शर्म और दुख होता है कि तस्वीर को एक गंदे संदेश के साथ साझा कर लोग कैंसर के मरीज़ को भी बदनाम करना नहीं छोड़ रहे हैं”। (अनुवाद)

I am ashamed and sad to know that people are not leaving even a cancer patient, to spread maligning messages pic.twitter.com/WWQ3DVcBRW

— स्वामी रामदेव (@yogrishiramdev) November 26, 2014