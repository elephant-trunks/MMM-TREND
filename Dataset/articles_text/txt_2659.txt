कांग्रेस अध्यक्ष राहुल गांधी ने असमानता पर हुए एक सर्वेक्षण के नतीजे ट्वीट करते हुए सरकार और प्रधानमंत्री पर हमला बोला। इस सर्वेक्षण में देश के भीतर संपन्नता के वितरण पर भारत को खराब स्थिति में दिखाया गया है। राहुल गांधी ने ट्वीट किया, ‘‘प्रिय प्रधानमंत्री, स्विट्जरलैंड में आपका स्वागत है! कृपया दावोस को बताएं कि भारत की 1% प्रतिशत आबादी के पास इसकी सम्पति का 73% प्रतिशत क्यों है?‘‘ कांग्रेस अध्यक्ष का यह ट्वीट ऐसे समय में आया जब प्रधानमंत्री नरेंद्र मोदी 23 जनवरी को दावोस में विश्व आर्थिक मंच के पूर्ण अधिवेशन को संबोधित कर रहे थे।

Dear PM, Welcome to Switzerland! Please tell DAVOS why 1% of India’s population gets 73% of its wealth? I’m attaching a report for your ready reference. https://t.co/lLSNOig5pE

राहुल गांधी ने ऑक्‍सफेम की रिपोर्ट का हवाला दिया था जो कि 14 संगठनों का एक महासंघ है जो सामाजिक-आर्थिक मुद्दों पर मिल-जुलकर काम करते हैं। ‘काम को पृरस्कृत करें, संपन्नता को नहीं‘ (अनुवाद) शीर्षक से इस रिपोर्ट का प्रकाशन स्विटजरलैंड के दावोस में होने वाले विश्व आर्थिक मंच के आयोजन से ठीक पहले किया गया था। ऑक्‍सफेम की रिपोर्ट वैश्विक सम्पति रिपोर्ट, 2017 पर आधारित है जिसे एक स्विस वित्तीय सेवा कंपनी क्रेडिट स्विस द्वारा प्रत्येक वर्ष जारी किया जाता है।

तो सच्चाई क्या है? क्या भारत के 1% सर्वाधिक संपन्न लोगों को देश की कुल सम्पति का 73% हिस्‍सा मिला है जैसा कि राहुल गांधी ने दावा किया है? ऑक्‍सफेम की रिपोर्ट में जिक्र किया गया है कि वर्ष 2017 में भारत में निर्मित कुल सम्पति में से, 73% सम्पति सर्वाधिक संपन्न 1% लोगों द्वारा प्राप्त की गई। हालांकि ऑक्‍सफेम ने जिक्र किया है कि इसकी रिपोर्ट क्रेडिट स्विस की वैश्विक सम्पति रिपोर्ट 2017 पर आधारित है परंतु इस संस्था की गणना करने की अपनी खुद की पद्धति है जिसके आधार पर संभवतः यह आंकड़ा हासिल हुआ है। इसलिए इस आंकड़े को क्रेडिट स्विस रिपोर्ट के आंकड़ों से अलग करके देखना होगा।

हालांकि राहुल गांधी अपने ट्वीट में ऑक्‍सफेम रिपोर्ट का उल्लेख कर रहे थे लेकिन उन्होंने यह नहीं बताया कि इस रिपोर्ट में उद्धृत आंकड़े वर्ष 2017 से संबंधित हैं और ये भारत में कुल सम्पति के सामान्य वितरण को व्यक्त नहीं करते हैं। जबकि दि वायर के लेख जिसका लिंक राहुल गांधी ने अपने ट्वीट में दिया है, उसकी पहली लाइन में साफ तौर पर बताया गया है कि ‘भारत के सबसे अमीर 1% लोगों ने 2017 में देश में निर्मित् कुल सम्पति का 73% हासिल किया‘ राहुल गांधी के ट्वीट में ऐसा जिक्र नहीं किया गया और यह गुमराह करने वाला ट्वीट नजर आता है।

जैसा कि हमें उम्मीद थी, राहुल गांधी के इस ट्वीट की गहरी निंदा हुई। ऑपइंडिया ने एक लेख प्रकाशित किया जिसमें कांग्रेस अध्यक्ष के दावे का मजाक उड़ाया गया है। ट्विटर पर कई लोगों ने भी दावा बताया कि राहुल गांधी ने गलत तथ्यों का उल्लेख किया है।

n/n Indeed, if Credit Suisse is to be believed, India's income inequality has actually REDUCED in the last year.

2016: Top 1% garnered 58% of total wealth; top 10% garnered 80%

2017: Top 1% garnered 45% of total wealth; top 10% garnered 73%

cc @narendramodi @OfficeOfRG pic.twitter.com/3EnKAiq5EQ

— Anand Ranganathan (@ARanganathan72) January 23, 2018