जैसे-जैसे कर्णाटक में विधानसभा चुनाव नजदीक आते जा रहे हैं, कई पूर्व-सर्वेक्षण के परिणाम घोषित किए जा रहे हैं। ऐसा ही एक सर्वेक्षण सोशल मीडिया पर BBC NEWS के लोगो के साथ फैलाया जा रहा है। इस ‘जनता की बात’ सर्वेक्षण के अनुसार, भाजपा एक बहुमत से कर्नाटक जीतने वाली है। चुनाव में 224 सीटों में से भाजपा को 135 सीटें, जेडी (एस) को 45 और कांग्रेस पार्टी को 35 सीटें मिलने की भविष्यवाणी की गई है।

सोशल मीडिया यूजर्स ने यह बताते हुए ट्वीट किया कि यह सर्वे व्हात्सप्प पर फ़ैल रहा है।

This forward is from my engineering batch’s Whatsapp group. There’s no such survey. Obviously the numbers are bunkum. It’s not on BBC (the link goes to its home page, I suspect to add credibility via its logo). Amazing how fake news is evolving. pic.twitter.com/D1tzLl1zAq — Rohin Dharmakumar (@r0h1n) May 7, 2018

ऑल्ट न्यूज़ ने इस दावे की जाँच की और पाया कि यह सर्वे झूठा है। ऐसा कोई सर्वेक्षण जारी नहीं किया गया है और हमें ‘जनता की बात’ नामक ऐसे किसी संगठन का भी पता नहीं चला जिसने यह आयोजित किया हो। BBC वेबसाइट पर इससे सम्बंधित कोई संदर्भ नहीं मिले जो इस सर्वे में दिया जा रहा है और BBC का लोगो इसलिए जोड़ा गया है ताकि इन सीटों की संख्याओं को आसानी से लोग सच मान लें। BBC ने ट्विटर इस बात की पुष्टि करते हुए स्पस्ट किया है कि “कर्नाटक चुनावों पर यह नकली सर्वेक्षण व्हाट्सऐप पर प्रसारित किया जा रहा है और इसे BBC समाचार से होने का दावा किया जा रहा है। हम बिल्कुल स्पष्ट करना चाहते हैं कि यह #फेक है और BBC से जारी नहीं किया गया है। BBC भारत में पूर्व चुनाव सर्वेक्षण जारी नहीं करता है।”

This fake survey on Karnataka polls has been circulating on Whats App and claims to be from BBC News. We'd like to make it absolutely clear that it is #fake and does not come from the BBC. The BBC does not commission pre-election surveys in India. #fakenews pic.twitter.com/67MQ8VWWFB — BBC News Press Team (@BBCNewsPR) May 7, 2018

साथ ही, इस सर्वेक्षण में प्रत्येक राजनीतिक दल के लिए भविष्यवाणी की गई सीटों की संख्या में भी अंतर दिखता है। विधान-सभा में 224 निर्वाचित सीटें हैं लेकिन इस सर्वेक्षण में संख्या 234 (135 + 45 + 35 + 19) है। इस ‘सर्वेक्षण’ को लगभग जन की बात द्वारा किए गए एक सर्वेक्षण के रूप में पारित किए जाने की कोशिश की गई है जिसे कुछ दिन पहले आयोजित किया गया था।

यह पहली बार नहीं है कि चुनाव-पूर्व फर्जी सर्वेक्षण सोशल मीडिया पर चलाए गए हैं, इससे पहले भी इस तरह के प्रयास राजनीतिक दलों के समर्थकों द्वारा देखे गए हैं जो मतदाताओं को प्रभावित कर किसी खास पार्टी या नेता के पक्ष में लहर के तौर पर पेश करते हैं। जहाँ तक कर्नाटक विधानसभा चुनाव की बात है, तीन सर्वेक्षण Times Now-VMR, ABP-CSDS और India Today-Karvy ने एक तरफ विधानसभा चुनाव में किसी भी पार्टी को बहुमत नहीं मिलने की भविष्यवाणी की है जबकि C Fore के एक सर्वेक्षण के मुताबिक कांग्रेस फिर से कर्नाटक में 118-128 सीटों के साथ कर्णाटक जीतेगी।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.