पश्चिम बंगाल भाजपा के अध्यक्ष दिलीप घोष 16 अक्टूबर को कोरोना पॉज़िटिव पाए गए थे. NDTV की रिपोर्ट के मुताबिक, दिलीप घोष को एक प्राइवेट हॉस्पिटल में भर्ती करवाया गया था. लोगों ने दिलीप घोष के ठीक होने की दुआ करते हुए सोशल मीडिया पर कई पोस्ट किये. इसके जवाब में 18 अगस्त को दिलीप घोष ने ट्वीट करते हुए इन लोगों का शुक्रिया अदा किया था. इस बीच, अस्पताल के बेड पर लेटे हुए दिलीप घोष की एक तस्वीर शेयर की गई. तस्वीर में दिलीप घोष के पास 2 लोग बिना मास्क पहने खड़े हैं. तस्वीर पोस्ट करते हुए यूज़र्स दावा कर रहे हैं कि भाजपा नेता, दिलीप घोष को बिना मास्क पहने ही मिलने पहुंच गए.

फ़ेसबुक पेज द पॉज़िटिव इंडियन ने ये तस्वीर पोस्ट करते हुए लिखा, “कोरोना पॉज़िटिव दिलीप घोष से बिना मास्क पहने मिलते हुए भाजपा नेता. सिर्फ़ भाजपा नेता ही इस तरह का साहस दिखा सकते हैं.” आर्टिकल लिखे जाने तक इस पोस्ट को करीब 700 बार लाइक किया गया है. (पोस्ट का आर्काइव लिंक)

ये तस्वीर ट्विटर पर भी शेयर की गई है. ट्विटर हैन्डल @_TheEnigmous ने अपने ट्वीट में भाजपा नेता मुकुल रॉय और कैलाश विजयवर्गीय को टैग किया है. (ट्वीट का आर्काइव लिंक)

Meeting COVID Positive Dilip Ghosh without wearing any Mask. Only BJP Leaders can Show Such Courage. @MukulR_Official @KailashOnline pic.twitter.com/0WoT31EkYU

— The Enigmous (@_TheEnigmous) October 17, 2020