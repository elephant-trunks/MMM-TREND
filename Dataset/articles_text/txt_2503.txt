राज्यवर्धन सिंह राठौर की एक तस्वीर इस बात के साथ सोशल मीडिया पर वायरल है कि खेल मंत्री इन दिनों जकार्ता में एशियाई खेलों के दौरान भारतीय खिलाड़ियों को भोजन परोस कर रहे थे। तस्वीर में, राठौर को ट्रे पकड़कर खिलाड़ियों के साथ बातचीत करते देखा जा सकता है। ट्रे में तीन कटोरे हैं, जिससे ऐसा प्रतीत होता है कि मंत्री खिलाड़ियों को भोजन दे रहे थे। इस तस्वीर को यह कह के शेयर किया जा रहा है कि “खेल राज्य मंत्री मेजर राज्यवर्धन सिंह राठौर खुद अपने हाथों से खिलाड़ियों को चाय पिला रहे हैं।”

द फ्रस्ट्रेटेड इंडियन (The Frustrated Indian) ने फेसबुक और ट्विटर दोनों पर इस कैप्शन के साथ तस्वीर पोस्ट की- “ट्रे पकड़ने वाले दोस्त हमारे खेल मंत्री हैं”। (अनुवाद) इसे कुल मिलाकर लगभग 6,000 बार शेयर किया गया। उन्होंने एक लेख भी लिखा, जिसमें कहा गया था, “एक मंत्री खिलाड़ियों को भोजन पेश कर रहा, 5 साल पहले यह असंभव था।” (अनुवाद) इस लेख के 1,500 शेयर हैं।

नकली समाचार वेबसाइट पोस्टकार्ड न्यूज़ के संस्थापक महेश हेगड़े ने भी तस्वीर शेयर की। इसे 900 से अधिक बार रीट्वीट किया गया।

भाजपा तेलंगाना राज्य अध्यक्ष और विधायक डॉ के लक्ष्मण, भाजपा कर्नाटक के विधायक रघुपति भट्ट और आप दिल्ली के विधायक कपिल मिश्रा ने भी इसी तरह के दावे के साथ फोटो को प्रसारित किया। मिश्रा के ट्वीट को 7,700 से अधिक बार रीट्वीट किया गया है।

तस्वीर शेयर करने वाले व्यक्तिगत उपयोगकर्ताओं में कई वैसे लोग शामिल थे जिन्हें प्रधानमंत्री और रेल मंत्री पियुष गोयल के कार्यालय सहित बीजेपी नेताओं द्वारा फॉलो किया जाता है (1,2,3)।

एक फेसबुक पेज इंडिया फर्स्ट (India First) ने “नया भारत” के रूप में कई तस्वीरों के कोलाज में यह तस्वीर शेयर की। यह लेख लिखने तक इस पोस्ट के 12,000 शेयर थे। यह दावा व्यक्तिगत उपयोगकर्ताओं, नकली समाचार के पैरोकारों और सांसदों द्वारा प्रसारित होने तक ही सीमित नहीं था। कई मीडिया संगठन और पत्रकारों ने भी “भोजन पेश करने” के लिए राठौर की प्रशंसा की।

एनडीटीवी, डीएनए, दैनिक जागरण, इंडिया टीवी और रिपब्लिक वर्ल्ड, उन मीडिया संस्थाओं में से थे, जिन्होंने मंत्री के कथित प्रेरणादायक भाव पर लेख लिखे थे। ट्रे के साथ उनकी तस्वीर ही एकमात्र उनके रिपोर्ट का आधार थी।

कई पत्रकारों ने ट्वीट्स के माध्यम से खेल मंत्री की भी प्रशंसा की। रिपब्लिक टीवी के मेजर गौरव आर्य, न्यूज18 की वरिष्ठ राजनीतिक संपादक पल्लवी घोष, कर्नाटक के पत्रकार हरिप्रकाश कोनेमैन और इंडिया टुडे के राजदीप सरदेसाई उनमें से थे। हालांकि, सरदेसाई ने बाद में ट्विट हटा दिया।

वायरल तस्वीर को पहली बार 26 अगस्त को भारतीय खेल प्राधिकरण (एसएआई) के आधिकारिक ट्विटर हैंडल से जकार्ता में एशियाई खेलों के गांव में खिलाड़ियोंऔर अधिकारियों के साथ खेल मंत्री की कई अन्य तस्वीरों के साथ साझा किया गया था। हालांकि, एसएआई ने ऐसे किसी दावे के साथ तस्वीर पोस्ट नहीं की कि राठौर खिलाड़ियों को “सेवा” दे रहा थे।

खेल मंत्री ने भी सोशल मीडिया या मीडिया रिपोर्टों में दावा नहीं किया है कि उन्होंने खेलों के दौरान भारतीय खिलाड़ियों को भोजन या चाय पेश किया था।

Nowhere has the Hon Minister claimed he was serving tea or coffee. You know how these things get viral based on one photo.Col Rathore is a veteran of many Games and has been cheering up our team here. I interacted with him closely when he was an active sportsman at such Games

— Digvijay Singh Deo (@DiggySinghDeo) August 28, 2018