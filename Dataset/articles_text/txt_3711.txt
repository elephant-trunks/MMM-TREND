कई ट्विटर और फ़ेसबुक यूज़र्स ने दावा किया कि नई दिल्ली के जामा मस्जिद के शाही इमाम अहमद बुखारी तनिष्क के खिलाफ़ इस्लामिक संस्कृति को बर्बाद करने के लिए फ़तवा जारी करेंगे. ऐसा इसलिए, क्यूंकि इस्लाम में गोद भराई की कोई रस्म नहीं होती. इस दावे से साथ अहमद बुखारी और उस विज्ञापन की तस्वीर भी लगी है.

फे़सबुक यूज़र राहुल शर्मा ने 16 अक्टूबर को ये पोस्ट किया जिसे 600 से ज़्यादा बार शेयर किया गया. (आर्काइव लिंक)

#Jama_Masjid will issue #fatwa against #Tanishq, because they had shown “Baby shower” tradition in advertisement which… Posted by Rahul Sharma on Friday, October 16, 2020

कुछ ट्विटर यूज़र्स जिन्हें राहुल का पोस्ट सच लगा, उन्होंने उस पोस्ट का स्क्रीनशॉट ट्वीट किया. ट्विटर हैंडल @theanuragkts ने इसे शेयर करते हुए लिखा, “जामा मस्जिद तनिष्क ज्वेलरी के खिलाफ़ फ़तवा जारी करने जा रही है, ये कट्टर लोग कितनी छोटी सोच के हैं ? अब जीना मुश्किल है.” बाद में ट्वीट डिलीट कर लिया गया. (ट्वीट का आर्काइव लिंक)

इसी तरह, @RajiIndustani ने वायरल कैप्शन के साथ ही लिखा, हाहाहा-सेक्युलर liber****00s कहां हैं?” (आर्काइव लिंक)

This slideshow requires JavaScript.

ज्वेलरी ब्रैंड तनिष्क ने 9 अक्टूबर को एक विज्ञापन रिलीज़ किया था जिसमें अंतरधार्मिक विवाह में गोद भराई की रस्म दिखाई गयी. इस विज्ञापन के बाद हिंदुत्व समूह भड़क गए और तनिष्क पर ‘लव जिहाद’ को बढ़ावा देने का आरोप लगाया गया. दक्षिणपंथियों की एक कांस्पीरेसी थ्योरी कि हिन्दू और मुस्लिमों के बीच ज़्यादातर शादियां हिन्दुओं को मुस्लिम बनाने की चाल है. तनिष्क ने अपना विज्ञापन वापस ले लिया, इसके बावजूद गुजरात और इंदौर में तनिष्क की दुकानों पर धमकी मिलने की ख़बर आयी.

ग़लत दावा

ऑल्ट न्यूज़ को ऐसी कोई भी रिपोर्ट नहीं मिली जिसमें कहा गया हो कि जामा मस्जिद तनिष्क के खिलाफ़ फ़तवा जारी करने जा रही है. ये नामुमकिन है कि हाल में हुए ऐसे विवाद पर कोई अपडेट खासकर मीडिया की नज़रों में न आये.

ऑल्ट न्यूज़ ने नई दिल्ली के जामा माजिद के उप शाही इमाम, सैयद शाबान बुखारी से बात की. उन्होंने कहा, “जामा मस्जिद ने ऐसा कोई फ़तवा जारी नहीं किया है.”

इन गलत दावों से पहले सैयद बुखारी ने इस विज्ञापन पर अपने विचार रखते हुए एक फे़सबुक पोस्ट में कहा था, “मुझे ये बेहद खुबसूरत लगा. ये भेदभाव केवल कुछ कट्टर लोगों के दिमाग में है. हम मुस्लिमों के बहुत अच्छे हिन्दू दोस्त हैं और हम सब एक दूसरे से प्रेम करते हैं, और जब आप सुरक्षा की बात करते हैं. तो हां, हिन्दू हमारे घरों में पूरी तरह सुरक्षित हैं. प्यार को बढ़ावा देने के लिए तनिष्क की तारीफ़ होनी चाहिए.”

(I find this ad extremely beautiful. The division is in the minds of few extremists. We as #Muslim’s have “REALLY” good #Hindu friends and we all love each other and when you talk about safety, yes #Hindu’s are super safe in our houses. Tanishq well done for spreading love)

I find this ad extremely beautiful.

The division is in the minds of few extremists. We as #Muslim’s have “REALLY” good #Hindu friends and we all love each other and when you talk about safety, yes #Hindu’s are super safe in our houses.

Tanishq well done for spreading love. Posted by Syed Shaban Bukhari on Wednesday, October 14, 2020

ये दावा कि जामा मस्जिद तनिष्क के विवादित विज्ञापन के लिए उसके खिलाफ़ फ़तवा जारी करने जा रही है, बिल्कुल ग़लत है. जामा मस्जिद को इसी साल जुलाई में भी निशाना बनाया गया था जब रिपब्लिक टीवी ने दावा किया था कि मस्जिद ने बिजली बिल नहीं भरा है. फ़तवे से जुड़े ग़लत दावे भी अकसर किये जाते रहते हैं.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.