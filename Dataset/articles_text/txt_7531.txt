सोशल मीडिया पर कुछ लोगों के बोरियां उठाकर चलने की एक तस्वीर उत्तराखंड के चमोली में ग्लेशियर फटने के बाद राहत कार्य में जुटे RSS कार्यकर्ताओं की बताकर शेयर की जा रही है. फ़ेसबुक पेज ‘Rss’ ने ये तस्वीर एक लंबे मेसेज साथ पोस्ट की है. दावा है कि उत्तराखंड के चमोली में आयी आपदा के बाद पिछले 3 दिनों से RSS कार्यकर्ता खाद्य से भरी बोरियां उठाकर राहत कार्य में लगे हुए है. Rss के पोस्ट के मुताबिक, “राष्ट्रीय स्वयंसेवक संघ के जंवाज़ों ने पिछले 3 दिनों से मोर्चा संभाल रक्खा है… कोई भूखा न मरे… कोई बीमारी से न मरे…”. आर्टिकल लिखे जाने तक इस पोस्ट को 1,200 बार शेयर किया जा चुका है. (आर्काइव लिंक)

भाजपा के राष्ट्रीय प्रवक्ता आर पी सिंह ने भी ये तस्वीर इसी दावे के साथ ट्वीट की है. (आर्काइव लिंक)

भाजपा नेता और अभिनेता परेश रावल ने भी ये तस्वीर कोट ट्वीट की है. (आर्काइव लिंक)

Any calamity Anywhere In India . #RSS is the first one to reach there and Last one to leave . Always.Respect. https://t.co/52sY4hS3fO

— Paresh Rawal (@SirPareshRawal) February 11, 2021