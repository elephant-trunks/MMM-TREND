“शिवु उप्पर, बेलागवी के बगवाड़ी बस स्टैंड के पास 19 वर्षीय लड़के की हत्या फांसी के फंदे से लटका कर कर दी गई। गौ तस्करों से गायों की रक्षा करने के जुर्म में उसे मार दिया गया, बस यही उसकी गलती थी। मैं मुख्यमंत्री से इन गुनहगारों को सख्त से सख्त सज़ा देने की मांग करती हूँ।– (अनुवाद) ”

इस उपरोक्त संदेश को कर्नाटक की भाजपा सांसद, शोभा करंदलजे ने एक विचलित करने वाली तस्वीर के साथ ट्वीट किया था, जिसमें एक छोटे लड़के को फांसी के फंदे से लटके हुए देखा जा सकता है।

26 मई को किया गया करंदलजे के इस ट्वीट को 2000 से अधिक बार रीट्वीट किया जा चूका था। हालांकि, अभी इस ट्वीट को डिलीट कर दिया गया है। कुछ अन्य व्यक्तिगत उपयोगकर्ताओं ने भी इस संदेश को ट्वीटर पर साझा किया है, जिसमें दावा गया है कि शिवु उप्पर को इसलिए मार दिया गया, क्योंकि वह गौ तस्करों से गायों की रक्षा कर रहा था। नीचे दी गई एक व्यक्तिगत उपयोगकर्ता की पोस्ट को 2000 से अधिक लोगों ने साझा किया है।

19 year old young Gau Rakshak Shivu Uppar ( Karnataka)was hacked to death and hanged in bhagewadi bus stand his only crime was to prevent cattle robbery by cattle smugglers we will not sit quite until action will be not taken..@Tejasvi_Surya pic.twitter.com/GH2YUAjrnV

— Meera Singh (@meeraremi11) May 26, 2019