2019 के आम चुनावों में अनिवासी भारतीयों (NRI) के लिए ऑनलाइन वोटिंग सुविधा की उपलब्धता के बारे में एक संदेश सोशल मीडिया पर चल रहा है। इस संदेश में लिखा है, ”नमस्कार, जो भारतीय पासपोर्ट रखते हैं, वे अब 2019 के चुनाव के लिए ऑनलाइन वोट कर सकते हैं। कृपया https://eci.gov.in पर अपना पंजीकरण करें। एनआरआई मतदाता के रूप में जुड़ने के लिए एक लिंक है। कृपया अपने विभिन्न समूहों में इन शब्दों को प्रसारित करें।”-(अनुवाद)

संदेश मे यह दावा किया गया है कि कोई भी अनिवासी भारतीय (एनआरआई), जो भारतीय पासपोर्ट रखता है, अब भारतीय निर्वाचन आयोग (ईसीआई) की वेबसाइट पर अपना पंजीकरण करके ऑनलाइन वोट कर सकता है। संदेश के साथ ईसीआई की आधिकारिक वेबसाइट का लिंक भी था। ट्विटर और फेसबुक पर कई सोशल मीडिया यूजर्स ने यही संदेश शेयर किया है।

Hello All, Those who hold Indian passport, can now vote online for 2019 elections. Please register yourself on…

ऑल्ट न्यूज़ ने पाया कि एनआरआई के पंजीकरण और ऑनलाइन मतदान के बारे में दावा आंशिक रूप से, इस हद तक, सही है कि वे आगामी आम चुनाव में मतदान के लिए ऑनलाइन पंजीकरण करा सकते हैं। जहां तक ​​प्रवासी भारतीय मतदाताओं के लिए वोट डालने का सवाल है, इसके लिए भारत के चुनाव आयोग ने निर्दिष्ट किया है कि किसी प्रवासी भारतीय मतदाता को अपने भारतीय पासपोर्ट के साथ मतदान केंद्र पर शारीरिक रूप से उपस्थित होना होगा। ECI की वेबसाइट के अनुसार, प्रवासी भारतीय, अपना नाम जुड़वाने के लिए फॉर्म 6A के जरिए nvsp.in पर ऑनलाइन आवेदन जमा कर सकते हैं।

सोशल मीडिया में, ऑनलाइन वोटिंग की सुविधा के बारे में अफवाहें प्रसारित होने के बाद भारतीय चुनाव आयोग के प्रवक्ता द्वारा, और इसकी आधिकारिक वेबसाइट पर भी, इसे दोहराया गया।

भारत के चुनाव आयोग ने दिल्ली के पुलिस उपायुक्त (DCP) को एफआईआर दर्ज करने और एनआरआई द्वारा मतदान से संबंधित फर्जी खबरों के मामले की जांच करने के लिए भी लिखा है। यह ध्यान रखना बेहतर है कि प्रवासी भारतीयों को प्रॉक्सी वोटिंग की सुविधा देने का एक विधेयक पिछले साल अगस्त में लोकसभा द्वारा पारित किया गया था, लेकिन यह राज्यसभा में लंबित है। बूमलाइव द्वारा इसकी पहले तथ्य-जांच की गई थी।

As follow up action, written to DCP New Delhi District to lodge FIR & investigate the matter of fake news, relating to voting by NRIs using ECI logo, currently in circulation on WhatsApp pic.twitter.com/2JpvRcAbzQ

— Sheyphali Sharan (@SpokespersonECI) February 22, 2019