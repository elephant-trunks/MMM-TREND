बच्चा-चोर गिरोहों के बारे में शृंखलाबद्ध खतरनाक अफवाहें अगस्त 2019 में पहले स्थान पर रही, जिनके परिणामस्वरूप विभिन्न राज्यों में हिंसक घटनाएं होती रही। इस बार, इन अफवाहों की वजह से मानसिक रूप से विकलांग व्यक्तियों और ट्रांसजेंडरों पर खासकर निशाना साधा गया है। इसके अलावा, जम्मू और कश्मीर के विशेष दर्जे को अप्रभावी करने के केंद्र सरकार के फैसले के बाद भी सोशल मीडिया में भ्रामक सूचनाएं प्रसारित हुई है। ये गलत सूचनाएं सभी राजनीतिक और वैचारिक पक्षों द्वारा बनाई और आगे प्रसारित की गईं है।

बच्चा चोर गिरोहों के सक्रिय होने की अफवाहें न केवल जुलाई से जारी रहीं बल्कि अब इसने एक भयावह मोड़ ले लिया है और अब इन अफवाहों के माध्यम से मानसिक रूप से बीमार लोगों और ट्रांसजेंडरों को विशेष रूप से लक्षित किया जा रहा है।

भीड़ द्वारा बंधक बनाई गई एक महिला जिस पर बच्चा चोर होने का आरोप लगा कर इस घटना के दो वीडियो सोशल मीडिया में वायरल हुए थे। पहले वीडियो में, काले रंग की साड़ी पहनी हुई एक महिला से उसके ‘बच्चाचोर’ गैंंग के बारे में भीड़ पूछताछ कर रही है। इसे इस संदेश के साथ साझा किया गया,“पूरे हिन्दुस्तान में रोहिंग्या मुस्लिम की 2000 लोगो की टीम बच्चों को चोरी करने के लिए कार्यरत है। वे या तो इन बच्चों को बेच देते हैं या उनकी बलि चढ़ा देते हैं। खुद देखो और सुनो और ज्यादा से ज्यादा इसे फैलाओ”– (अनुवादित)। इसी महिला का एक अन्य वीडियो, जिसमें उससे भीड़ अगवा किये गए बच्चों और उनके ठिकानों के बारे में पूछ रही है, सोशल मीडिया में साझा किया गया है।

ऑल्ट न्यूज़ ने पाया कि इस महिला को यूपी में झांसी जिले के डिमरौनी गांव में एक भीड़ ने पकड़ लिया था। एक यूट्यूब चैनल भारत न्यूज़ 24 लाइव ने दावा किया था कि यह महिला एक बच्चा-चोर थी। ऑल्ट न्यूज़ ने इस घटना की पुष्टि करने के लिए बडगांव पुलिस स्टेशन से संपर्क किया। हमें बताया गया कि यह घटना कम से कम 15-20 दिन पुरानी है और यह महिला मानसिक रूप से बीमार थी। गांव के लोगों ने उसे गलती से बच्चा चोर समझ लिया था।

महिलाओं के कपड़े पहने एक युवक का वीडियो इस दावे के साथ सोशल मीडिया में व्यापक रूप से वायरल हुआ कि वह एक बच्चा चोर है। एक व्यक्तिगत फेसबुक अकाउंट फौजी सिहँ जी से इस वीडियो को 26 लाख बार देखा गया। यह पोस्ट इस दावे के साथ साझा की गई कि पूरे हिन्दुस्तान में रोहिंग्याओं की 2000 लोगो की टीम बच्चों को अगवा करने के लिए आयी है। इस संदेश में दावा किया गया कि वे या तो इन बच्चों के बेच देते हैं या उनकी बलि चढ़ा देते हैं।

ऑल्ट न्यूज़ ने उत्तर प्रदेश में झांसी जिले के मऊरानीपुर पुलिस स्टेशन से संपर्क किया तो हमें बताया गया कि वह आदमी बच्चा चोर नहीं था। वह मानसिक रूप से बीमार युवक था जिसे बच्चा चोर होने के संदेह में पीटा गया था। “यह घटना कम से कम 10-15 दिन पुरानी है। इस युवक का नाम पुष्पेंन्द्र सिंह है, वह गजेंद्र सिंह बेटा है। वह मध्यप्रदेश के गुना में रूठियाई गांव का है और ग्वालियर में अपनी मानसिक बीमारी का इलाज करवा रहा था। वह एक स्टेशन पर अपना रास्ता भूल गया और भटकते हुए मऊरानीपुर के खिलारा ग्राम में पहुंच गया, जहां स्थानीय लोगों ने उसे बच्चा चोर समझ कर उसकी पिटाई कर दी”-अनुवादित।

वीडियो के एक समूह को सोशल मीडिया में इस संदेश के साथ साझा किया गया कि ये बच्चा चोरी की घटना को दर्शाते हैं जो पैसों के लिए बच्चों की किडनी बेच देते हैं। वीडियो को साझा करने के लिए इस्तेमाल किए गए संदेश में दावा किया गया – “ये वीडियो मध्य प्रदेश के जिला मुरैना से प्रसारित किए गए। वे बच्चों के किडनी और दिल निकाल रहे थे।” ऊपर-बाएँ से चारों वीडियो के दृश्य विवरण इस प्रकार हैं:

1. एक जीवित आदमी के शरीर को चीर कर दिल निकालते का रक्तमय वीडियो।

2. गुस्साए हुए लोगों के एक समूह द्वारा बंदी बनाए गए एक लड़के से उसके घर के बारे में लगातार पूछताछ करते हुए

उसकी पिटाई करने का एक और वीडियो।

3. कटे हुए कई शरीरों के आस पास घूम रहे लोगों का एक खून से लथपथ वीडियो।

4. समाचार चैनल IBC24 News द्वारा प्रसारित एक समाचार जिसमें एक साधु की गिरफ्तारी की खबर है जो बच्चों का

अपहरण करने का प्रयास कर रहा था।

ऑल्ट न्यूज़ इस बात की पुष्टि कर पाया कि साझा किये गए चारों वीडियो में से तीन बच्चा चोरी की घटनाओं से असंबधित है। हम सभी वीडियो के स्त्रोत और सही घटनाक्रम का पता लगा पाए। ऑल्ट न्यूज़ की विस्तृत तथ्य जाँच यहाँ पढ़ी जा सकती है।

पांच बच्चों के निर्जीव शरीर को दिखाने वाली एक तस्वीर सोशल मीडिया में दो अलग-अलग दावों के साथ साझा की गईं। पहले दावे में कहा गया कि यह तस्वीर राजस्थान पुलिस द्वारा जारी की गई थी और लोगों को राजस्थान में सक्रिय बच्चा चोर गिरोह के बारे में चेतावनी दी गई थी। यह संदेश लोगों को अपने बच्चों की देखभाल के लिए सचेत करता है। एक दूसरा दावा जिसे एक फेसबुक उपयोगकर्ता द्वारा पोस्ट किया गया था। उसने मृत बच्चों की तस्वीर, चार अन्य तस्वीरों के साथ साझा की थी। उसने दावा किया कि ये लोग बच्चों को अगवा कर उनकी किडनी बेच रहे हैं।

गूगल पर एक साधारण रिवर्स-इमेज सर्च से पता चला कि प्रसारित सभी पांच तस्वीरों को झूठे दावे के साथ साझा किया गया था। ऑल्ट न्यूज़ की विस्तृत तथ्य-जाँच यहाँ पढ़ी जा सकती है।

नीचे पोस्ट किया गया वीडियो ऑल्ट न्यूज़ के संकलन का है जिसमें बच्चा चोरी की ऐसी ही 15 अफवाहें शामिल की गई हैं।

केंद्र सरकार द्वारा राज्य के विशेष दर्जे को अप्रभावी करने के तुरंत बाद, जम्मू-कश्मीर को लेकर भ्रामक सूचनाएं अगस्त के महीने में व्यापक रूप से प्रसारित की गईं। ये भ्रामक सूचनाएं और कई उदाहरणों में विघटनकारी सूचनाएं, कश्मीर के सभी पक्षों के बारे में है। विशेष दर्जे को अप्रभावी करने का विरोध करने वालों ने कश्मीर में बड़े पैमाने पर मानवाधिकारों के उल्लंघन और नागरिक अशांति को दर्शाते हुए गलत खबरें फैलाई। ऑल्ट न्यूज़ ने देखा कि पाकिस्तानी सोशल मीडिया तंत्र इस मामले में विशेष रूप से सक्रिय रहा। दूसरी तरफ वे लोग रहे, जिन्होंने जम्मू-कश्मीर में सामान्य स्थिति को दिखाने के लिए गलत सूचनाओं का उपयोग किया।

10 अगस्त को BBC न्यूज ने खबर प्रकाशित की थी कि जम्मू-कश्मीर को विशेष दर्जा देने के सरकार के फैसले के खिलाफ श्रीनगर के सौरा में हजारों प्रदर्शनकारी सड़कों पर उतरे है। मीडिया संगठन ने दावा किया कि “भीड़ को तितर-बितर करने के लिए पुलिस को गोली चलाते और आंसू गैस का उपयोग करते हुए देखा गया। इसके बावजूद, भारत सरकार ने कहा है कि यह विरोध-प्रदर्शन कभी हुआ ही नहीं है।” अल जज़ीरा और रॉयटर्स ने भी अपनी रिपोर्टों में इसी बात की पुष्टि की थी।

ऑल्ट न्यूज़ की विस्तृत तथ्य-जाँच ने BBC और अल जज़ीरा द्वारा प्रस्तुत वीडियो फुटेज के समय और स्थान को सत्यापित किया और निष्कर्ष रूप में स्थापित किया कि विरोध के दृश्य सौरा, श्रीनगर के थे। यह स्पष्ट किया गया कि यह विरोध अनुच्छेद 370 के प्रमुख प्रावधानों को रद्द करने के केंद्र सरकार के फैसले से संबंधित था।

जम्मू-कश्मीर की स्थिति में किये गए बदलाव के कई दिनों के बाद, 9 अगस्त को पाकिस्तान के समुद्री मामलों के मंत्री अली हैदर ज़ैदी ने लोगों के इक्क्ठा होने का एक वीडियो इस दावे के साथ ट्वीट किया कि ये कश्मीरी लोग जम्मू-कश्मीर में हालिया घटनाक्रम के बाद भारत सरकार के खिलाफ प्रदर्शन कर रहे थे। ज़ैदी द्वारा पोस्ट किए गए संदेश में लिखा है- “भारत अधिकृत कश्मीर में @नरेंद्रमोदी सरकार के खिलाफ प्रदर्शन करते लाखों #कश्मीरी”।

Millions of #Kashmiri rally in IOK against @narendramodi Govt repealing of 35-A. #SaveKashmirFromModi pic.twitter.com/xoHYwSUYaw

ऑल्ट न्यूज़ ने पाया कि ज़ैदी द्वारा पोस्ट किया गया वीडियो आतंकवादी बुरहान वानी के अंतिम संस्कार का था, जिन्हें 2016 में कश्मीर में सुरक्षाकर्मियों द्वारा मार गिराया गया था। इसके विरोध के दृश्यों में बड़ी संख्या में लोग इकट्ठा हुए थे, का इस्तेमाल भारत सरकार के खिलाफ कश्मीरियों के होने के दावे से किया गया था। एक अन्य उदाहरण में, ज़ैदी ने गलत तरीके से कश्मीर में अत्याचार को दर्शाने के लिए एक संपादित क्लिप को साझा किया था।

रिपब्लिक टीवी के प्रबंध निदेशक अर्नब गोस्वामी का एक वीडियो सोशल मीडिया में सामने आया था, जिसमें उन्हें यह कहते हुए सुना जा सकता है कि — “अब शुरू होगा ऑपरेशन उन्मूलन। हमें इन सभी लोगों को खत्म करना होगा। ये गद्दार, नारे लगाने वाले ब्रिगेड, आपको लगता है कि हमने आपको मौका नहीं दिया? अब हमें एक कड़े सैन्य विकल्प की आवश्यकता है। और मैं गर्व के साथ एक भारतीय के रूप में कह रहा हूं, मैं इसके नुकसान के लिए तैयार हूं। हजारों को मार डालो”-अनुवाद। इस वीडियो को फेसबुक और ट्विटर पर व्यापक रूप से साझा किया गया, और कुछ पत्रकारों द्वारा इसे संदेश के साथ भी ट्वीट किया गया।

हमें अपनी जांच में पता चला कि यह वीडियो क्लिप मार्च 2019 में आयोजित रिपब्लिक टीवी पर एक कार्यक्रम की थी और हाल ही में अनुच्छेद 370 के प्रमुख प्रावधानों को केंद्र सरकार द्वारा अप्रभावी करने के फैसले के बाद प्रसारित नहीं की गई थी।

एक ट्विटर उपयोगकर्ता, जिन्हें रेल मंत्री पीयूष गोयल का कार्यालय भी फॉलो करता है, ने एक वीडियो साझा किया, जिसमें कई मुस्लिम बच्चे ‘हिंदुस्तान हमारा है’ गीत गा रहे हैं। उन्होंने यह वीडियो इस दावे से ट्वीट किया कि कश्मीरी 370 को अप्रभावी किए जाने की खुशी मना रहे हैं। उनके ट्वीट में लिखा है, “#कश्मीर वेलकम्स चेंज कश्मीर में बच्चे ‘हिंदुस्तान हमारा है’ गा रहे हैं, जबकि धर्मनिरपेक्ष लोग धारा 370 के उन्मूलन पर विरोध कर रहे हैं, एक औसत कश्मीरी पराक्रमी भारत के साथ एकीकरण का जश्न मना रहा है! #ThursdayThoughts #ThursdayMotivation।”-अनुवाद।

While the seculars are sulking the abrogation of Article 370, an average Kashmiri is celebrating the integration with Mighty India! #ThursdayThoughts #ThursdayMotivation pic.twitter.com/QFcPTGJuDi

The children in Kashmir singing ‘Hindustan Hamara hai’

ऑल्ट न्यूज़ ने इसकी पड़ताल की तो पता चला कि स्वामी द्वारा साझा किए गए वीडियो में एक लोगो ‘वॉयस ऑफ जे एंड के’ दिखाई दे रहा है। हमें उसी नाम से एक फेसबुक पेज मिला, जिसमें 15 अप्रैल, 2019 को प्रसारित क्लिप साझा की गई थी। चूंकि वीडियो लगभग पांच महीने पुराना है, इसलिए यह उस घटना का प्रतिनिधित्व नहीं हो सकता जो अनुच्छेद 370 को निष्प्रभावी करने के सरकार के फैसले के बाद हुई थी।

“कर्फ्यू और मीडिया ब्लैकआउट में क्रांतियां नहीं हो सकतीं जो मानव अधिकारों के गंभीर उल्लंघन के परिणामस्वरूप उभरती हैं। भारतीय सरकार अब भी कश्मीर को अलग-थलग करने का काम जारी रखे है। निहत्थे पुरुषों, महिलाओं, बच्चों पर भारतीय सेना द्वारा हमले किए जा रहे। अमानवीय!”

इन शब्दों के साथ, 24 अगस्त, 2019 को पाकिस्तानी पीएम इमरान खान की अध्यक्षता वाली राजनीतिक पार्टी, पाकिस्तान तहरीक-ए-इंसाफ (पीटीआई), ने एक वीडियो ट्वीट किया, जिसमें दावा किया गया कि यह भारतीय सेना द्वारा कश्मीरियों के कथित क्रूर दमन का प्रतिनिधित्व करता है।

Curfews and media blackout cannot contain revolutions that emerge as a result of grave human rights violations. Yet Indian Govt continues to alienate Kashmir. Unarmed men, women, children being attacked by Indian Army. Inhumane! #Kashmir pic.twitter.com/ixfPYd86F3

पाकिस्तान तहरीक-ए-इंसाफ द्वारा ट्वीट किया गया और कश्मीर घाटी में हाल ही में हुई कार्रवाई का होने का दावा करने वाला वीडियो, वास्तव में दो पुराने वीडियो को जोड़ा गया है। इनमें से एक वीडियो 2018 का है, जबकि दूसरा वीडियो 2017 का है। ऑल्ट न्यूज़ की तथ्य-जाँच को यहाँ पढ़ा जा सकता है।

19 अगस्त को रिपब्लिक टीवी के कंसल्टिंग एडिटर मेजर गौरव आर्य (सेवानिवृत्त) ने एक यूजर, जो पाकिस्तानी लेफ्टिनेंट कर्नल अदनान गुलमिर्ज़ा (@AdnanGMpk) होने का दावा करने वाला एक अकाउंट, उनका ट्वीट को उद्धृत करते हुए ट्वीट किया। आर्य के ट्वीट में कहा गया, “पाकिस्तान में, जो कोई भी सुन्नी पंजाबी नहीं है, वह वाजिब-उल-क़त्ल है। इस लेफ्टिनेंट कर्नल की कहानी आश्चर्यजनक नहीं है। पाकिस्तान के संविधान के अनुसार, किसी अहमदी को पूजा स्थल को मस्जिद कहने पर जेल हो सकती है। पाकिस्तान में अहमदियों से जानवरों से भी बदतर व्यवहार किया जाता है।”

In Pakistan, anyone who is not Sunni Punjabi is Wajib-ul-Qatl. The story of this Lt Col is not surprising. According to Pakistan’s Constitution an Ahmadi can be jailed for simply calling his place of worship a masjid. Ahmadis in Pakistan are treated worse than animals. https://t.co/zW1ukI419p

ऑल्ट न्यूज़ ने पाया कि लेफ्टिनेंट कर्नल अदनान गुलमिर्ज़ा होने का दावा करने वाला अकाउंट फर्जी है। यह अकाउंट हाल ही अगस्त 2019 में, बनाया गया और प्रोफाइल पिक्चर का आदमी लेफ्टिनेंट कर्नल अदनान नहीं है। वास्तव में, लेफ्टिनेंट कर्नल अदनान गुलमीर्ज़ा कोई है ही नहीं। ऑल्ट न्यूज़ को भारतीय और पाकिस्तानी सेना के जनरलों के ट्विटर पर बनाए गए ऐसे अन्य नकली अकाउंट मिले है जो सोशल मीडिया उपयोगकर्ताओं को गुमराह करने के प्रयास में बनाए गए हैं।

“इनके बंगलों पर एक नजर डालें…

*श्री गुलाम नबी आज़ाद*

*श्री उमर अब्दुल्ला*

*श्री फारूक अब्दुल्ला*

*सुश्री महबूबा मुफ्ती*

श्रीनगर, जम्मू और कश्मीर में मकान…

ये सरकारी मकान हैं और सरकार द्वारा ही देखभाल किए जाते हैं सार्वजनिक धन की कीमत पर…

आपको जल्द ही पता चलेगा कि ऐसे लोग आर्टिकल 370 और 35A को हटाने का क्यों विरोध कर रहे हैं…” – (अनुवाद)

धारा 370 के प्रमुख प्रावधानों को हटाने से इस राज्य से संबंधित गलत सूचनाओं की लहर सी आ गयी। उपरोक्त संदेश में, नेशनल कॉन्फ्रेंस नेता फारूक अब्दुल्ला, उमर अब्दुल्ला, पीडीपी प्रमुख महबूबा मुफ्ती और कांग्रेस नेता गुलाम नबी आजाद के कथित रूप से स्वामित्व वाली अनोखी व भव्य दिखने वाली आवासीय संपत्तियों को दिखाने वाली तस्वीरों के साथ, उनपर निशाना साधा गया।

ऑल्ट न्यूज़ ने इन तस्वीरों को रिवर्स-सर्च किया, तो पाया कि वे शीर्ष कश्मीरी राजनेताओं के बंगले नहीं हैं, जैसा कि दावा किया गया था, बल्कि ये श्रीनगर के मध्य में स्थित एक लक्जरी होटल है। द ललित ग्रांड पैलेस, श्रीनगर की तस्वीरें झूठे दावे के साथ प्रसारित की गई है।

ट्विटर यूजर @pokershash ने भारत और बांग्लादेश के झंडे पकड़े बच्चों की एक तस्वीर पोस्ट की। उन्होंने इन तस्वीरों को इस संदेश के साथ साझा किया, “पश्चिम बंगाल में रामपुरहाट बालिका उच्च विद्यालय ने बांग्लादेशी ध्वज के साथ स्वतंत्रता दिवस मनाया”-अनुवाद। उन्होंने यह भी दावा किया कि टीएमसी विधायक आशीष बनर्जी स्कूल के समारोह में मौजूद थे। एक वीडियो को पत्रकार अभिजीत मजुमदार ने द्वारा कोट ट्वीट किया गया।

Did you know?

The National Anthem of Bangladesh was sung at Rampurhat Girls’ School in Birbhum during #IndependenceDay celebrations..

Step by step, the State of West Bengal is heading towards West Bangladesh…

Wake up Hindus, if you don’t act now…Who will?? @tathagata2 pic.twitter.com/LxEA8wKwXQ

— Sourish Mukherjee (@me_sourish_) August 16, 2019