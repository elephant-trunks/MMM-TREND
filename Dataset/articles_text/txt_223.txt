BJP आईटी सेल हेड अमित मालवीय ने सपा नेता अखिलेश यादव का 18 सेकंड का एक वीडियो ट्वीट किया. इस ट्वीट में दावा किया गया कि अखिलेश यादव ने कहा कि जिन्ना ने हमें आज़ादी दिलायी. (आर्काइव लिंक)

वीडियो में अखिलेश यादव को ये कहते हुए सुना जा सकता है, “जिन्ना एक ही संस्था में पढ़कर के बैरिस्टर बनकर आये थे. एक ही जगह पर पढ़ाई-लिखाई की उन्होंने, वो बैरिस्टर बने. उन्होंने आज़ादी दिलाई. उन्हें किसी भी तरह का संघर्ष करना पड़ा तो वह पीछे…”

इसे सुनकर ऐसा लगता है कि अखिलेश यादव सिर्फ मोहम्मद जिन्ना की बात कर रहे हैं. भारत सरकार के सूचना एवं प्रसारण मंत्रालय में सलाहकार कंचन गुप्ता ने भी ये वीडियो शेयर करते हुए यही दावा किया.

“Jinnah got us azaadi” ~ @yadavakhilesh What kind of pandering is this? pic.twitter.com/4vkdDvss4h

इस वीडियो क्लिप को शेयर करने वालों में अरुण पुदुर और पायल मेहता का नाम भी शामिल है. ये वीडियो फ़ेसबुक पर भी इसी दावे के साथ शेयर किया गया है. भाजपा प्रवक्ता संबित पात्रा, हिन्दू युवा वाहिनी के प्रभारी योगी देवनाथ और BJP उत्तर प्रदेश से जुड़े अमित कालराज ने बिना ये वीडियो शेयर किये अखिलेश यादव का हवाला देते हुए ट्वीट किया.

This slideshow requires JavaScript.

कंचन गुप्ता के ट्वीट पर जवाब देते हुए एक ट्विटर यूज़र ने अखिलेश यादव का 2 मिनट का वीडियो शेयर किया. इससे सुनने से साफ़ हो जाता है कि अखिलेश यादव की बातों को ग़लत तरीके से संदर्भित किया जा रहा है. असल में वो सरदार पटेल, जवाहरलाल नेहरु, महात्मा गांधी और जिन्ना सभी की बात करते हैं. लेकिन वायरल वीडियो की शुरुआत जिन्ना से होती है. इससे पहले वाला हिस्सा काट दिया गया है.

31 अक्टूबर को ANI ने अखिलेश यादव के भाषण का वीडियो पोस्ट किया था जिसमें पूरी बात सुनी जा सकती है. अखिलेश यादव कहते हैं, “सरदार पटेल ज़मीन पहचानते थे, ज़मीन को पकड़ कर के फैसले लेते थे. वो ज़मीन को समझ लेते थे तभी फैसले लेते थे. इसीलिए आयरन मैन के नाम से जाने जाते है, लौह पुरुष के नाम से भी जाने जाते हैं. सरदार पटेल जी, राष्ट्रपिता महात्मा गांधी, जवाहरलाल नेहरू, जिन्ना एक ही संस्था में पढ़कर के बैरिस्टर बनकर आये थे. एक ही जगह पर पढ़ाई-लिखाई की उन्होंने, वो बैरिस्टर बने. उन्होंने आज़ादी दिलाई. अगर उन्हें किसी भी तरह का संघर्ष करना पड़ा तो वह पीछे नहीं हटे. एक विचारधारा (RSS) जिसपर पाबन्दी लगायी. अगर किसी ने पाबन्दी लगायी थी तो लौहपुरुष सरदार पटेल ने लगायी थी.”

#WATCH | Sardar Patel, Mahatma Gandhi, Jawaharlal Nehru and (Muhammad Ali) Jinnah studied in the same institute. They became barristers and fought for India’s freedom… It was Iron Man Sardar Vallabhbhai Patel who imposed a ban on an ideology (RSS): SP chief Akhilesh Yadav pic.twitter.com/Pz3HkSrqn8

— ANI UP (@ANINewsUP) October 31, 2021