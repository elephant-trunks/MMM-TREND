एक बहुत ही भयानक वीडियो वायरल हो रहा है. इसमें एक लड़की को बेरहमी से पीटा जा रहा है. लड़की चिल्ला रही है लेकिन लोग तमाशा देख रहे हैं. कई लोग मिलकर उसे पीट रहे हैं कोई लात से मार रहा है तो कोई डंडे से पीट रहा है. एक आदमी बाल पकड़ कर लड़की को खींचता है और जमीन पर धकेल देता है.

एक यूज़र ने इस वीडियो को ट्वीट करते हुए दावा किया है कि ‘उत्तर प्रदेश में कथित नीची जाति की महिला गांव के कुएं से पानी भरने की कोशिश कर रही थी. कथित ऊंची जाति के लोग उस लड़की को पीटकर इसकी सजा दे रहे हैं.’ असली मेसेज : Utter Pardesh,India a low caste woman tried to collect water from the village well.High caste men punishing her, with beatings and throwing.Share it widely and demand that the police take actio Nothing high cast they are lowest of low vermin on this earth. All lives matter.” इस आर्टिकल के लिखे जाने तक इस ट्वीट को 600 से ज़्यादा बार रीट्वीट किया जा चुका है. (ट्वीट का आर्काइव) अकाली दल के नेता मंजिन्दर सिंह सिरसा ने भी ये वीडियो ट्वीट करते हुए यूपी पुलिस को टैग किया है. हालांकि उन्होंने लिखा है कि उन्हें नहीं पता कि दलित महिला से बदसलूकी का कारण पानी भरना है या कुछ और है.

मुझे ये वीडियो Whatsapp पर Fwd हुआ मैं नही जानता इस वीडियो मे दलित औरत के साथ जो बदसलूकी हो रही है वो पानी करके है या किसी और कारण से! पर कोई भी कारण किसी भी इंसान को इस तरह का दुर्व्यवहार करने का हक नहीं देता

I urge @Uppolice to investigate & to strong action against culprits pic.twitter.com/geTSFz49IV — Manjinder Singh Sirsa (@mssirsa) June 7, 2020

ये वीडियो तेलुगु भाषा में भी शेयर हो रहा है, जहां दावा है कि उत्तर प्रदेश में दलित महिला को कुएं से पानी भरने के लिए कथित ऊंची जाति के लोगों ने पीटा. “ఉత్తర ప్రదేశ్ లో దళిత మహిళ అగ్రజాతికి చెందినవారి బావిలో త్రాగునీరు తోడుకున్నందుకు వారని అమానవీయంగా కొడుతున్నారు.”

ఉత్తర ప్రదేశ్ లో దళిత మహిళ అగ్రజాతికి చెందినవారి బావిలో త్రాగునీరు తోడుకున్నందుకు వారని అమానవీయంగా కొడుతున్నారు. Posted by Theenmar Mallanna Sainyam on Monday, 1 June 2020

हमने पाया कि 30 मई को राहुल गांधी ने भी ये वीडियो शेयर किया था. हालांकि उन्होंने सिर्फ़ महिला के साथ हो रहे दुर्व्यवहार की बात की थी. ऑल्ट न्यूज़ के व्हाट्सऐप नंबर पर भी इस वीडियो की सच्चाई जानने की रिक्वेस्ट मिली हैं.

फ़ैक्ट-चेक

असल में ये घटना उत्तर-प्रदेश की नहीं बल्कि गुजरात और मध्य प्रदेश के बॉर्डर वाले इलाके की है. इस वीडियो के एक फ़्रेम का रिवर्स इमेज सर्च करने पर हमें कुछ न्यूज़ रीपोर्ट्स मिलीं. वन इंडिया का 27 मई, 2020 का एक आर्टिकल मिला. इस रिपोर्ट के अनुसार, “नाबालिग लड़की की पिटाई का यह मामला आदिवासी इलाके का है, जहां लोग बहुत ही क्रूरता से किसी को सजा देते हैं. अवैध संबंध को वजह बताते हुए उसे बेरहमी से पीटा गया.” 28 मई की पंजाब केसरी की रिपोर्ट कहती है, ‘गुजरात के छोटा उदयपुर के एक गांव में एक लड़के के साथ चले जाने पर 16 साल की एक आदिवासी लड़की को उसके पिता और गांव वालों के सामने तीन लोगों ने बेरहमी से पीटा.” डेली मेल ने भी 28 मई को इसे रिपोर्ट किया था.

जागरण की 27 मई की खबर के अनुसार, “रंगपुर थाने के पीआई वसावा ने बताया कि कोलबोकडिया गांव में अपने मौसी के साथ वाली एक 17 वर्षीय किशोरी गांव के ही एक युवक से प्रेम करती थी. दोनों छिप-छिप कर मिलते थे. कुछ दिनों पहले दोनों घर से भाग गए थे. इस बारे में जब भीलवंड गांव में रहने वाले किशोरी के चाचा और अन्य परिजनों को पता चला तो सभी लोग किशोरी की तलाश में जुट गए थे. बीते गुरुवार को मध्य प्रदेश के एक गांव से किशोरी को खोज निकाला और उसे भीलवंट गांव लाया गया. भीलवंड गांव में युवती को रस्सी से बांध दिया. इसके बाद गांव वालों ने किशोरी को गांव के बाहर ले गए और लाठियों से बेरहमी से पीटा. आरोपियों ने किशोरी के बाल व कपड़े भी नोचे. पीड़िता के पिता बचाव में आए तो उसे भी बेरहमी से पीटा गया. शिकायत के बाद पुलिस ने भीलवंड गांव के करीब 15 लोगों को गिरफ्तार किया.”

इसके अलावा हाल में यूपी के नाम से वायरल इस वीडियो के सम्बंध में पुलिस अधीक्षक सोनभद्र ने बयान जारी की और बताया कि इसका सोनभद्र से कोई संबंध नहीं है.

सोशल मीडिया पर एक वीडियो जो यूपी के सोनभद्र बीजपुर में दलित महिला के कुएं से पानी भरने पर सवर्णों ने महिला को बेरहमी से पीटा नाम से वायरल हो रहा है जिसमें कुछ व्यक्ति एक लड़की को डंडे से पीटते नज़र आ रहे हैँ। उक्त वीडियो की सत्यता के सम्बंध में पुलिस अधीक्षक सोनभद्र द्वारा दी गयी बाइट । https://www.news18.com/news/india/gujarat-minor-tribal-girl-brutally-thrashed-for-eloping-video-goes-viral-2640541.html Posted by SP Sonbhadra on Monday, 8 June 2020

इस तरह इस घटना का यूपी से कोई संबंध नहीं है और न ही इसमें दलित महिला को पीटे जाने का कोई ऐंगल है.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.