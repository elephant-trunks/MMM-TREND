तालिबान के अफ़ग़ानिस्तान पर कब्ज़ा करने के बाद ARY न्यूज़ का एक वीडियो सोशल मीडिया पर सामने आया है. इसमें पाकिस्तानी कमेंटेटर ज़ाइद हमीद को ये कहते हुए सुना जा सकता है, “दानिश, अगर आप सच्ची बात हमसे पूछते हैं तो मैं अल्लाह से दुआ कर रहा हूं कि अमेरिकन्स [अफ़ग़ानिस्तान से] वहां से निकलें और इंडियंस को वहां छोड़ कर जाएं. बहुत अरसा हो गया है कि अफ़ग़ानिस्तान में हमने हिंदुओं का कत्लेआम नहीं किया. तारीखी तौर पर ये हमेशा हुआ करता था, और इसी वजह से अफ़ग़ानिस्तान में पहाड़ों का नाम ‘हिंदू कुश’ रखा गया है. ‘हिंदू कुश’ का मतलब है हिंदुओं का क़त्ल करने वाली जगह. वो जगह जो हिन्दुओं का क़त्ल करती है. तारीखी तौर पर जब भी हिंदुस्तान, हिन्दू अफ़ग़ानिस्तान में दाखिल हुए हैं. इनको…किया गया है. और हम दुआ कर रहे हैं अल्लाह से कि अमेरिकन्स निकलें और अफ़ग़ानिस्तान में अपनी जगह पर बनिये को छोड़कर जाएं. [व्यापारियों का हिंदू समुदाय] फिर उसके साथ बनिये के साथ हम वो करेंगे की बनिया अगली हज़ार सालों तक अफ़ग़ानिस्तान और पाकिस्तान की तरफ़ निगाह उठा के नहीं देखेगा.”

ट्विटर हैंडल @pakistan_untold ने इस वीडियो को ट्वीट करते हुए दावा किया कि ये अफ़ग़ानिस्तान से अमेरिका की वापसी के बाद हिंदुओं के लिए पाकिस्तान के मंसूबो को दिखाता है.

(ARY is 2nd largest News agency of Pak. ARY was also the official partner/distributer of Aamir Khan’s blockbuster movie PK in Pak) pic.twitter.com/JiYM9YgHdF

Pakistan’s plans for Hindus after US withdrawal from Afganistan. Live on Pak TV.

TV9 भारतवर्ष के न्यूज़ ऐंकर शुभांकर मिश्रा ने ठीक इसी टेक्स्ट के साथ वीडियो शेयर किया. उन्होंने ARY न्यूज़ प्रसारण की तारीख का ज़िक्र नहीं किया.

(ARY is 2nd largest News agency of Pak. ARY was also the official partner/distributer of Aamir Khan’s blockbuster movie PK in Pak) #Pakistan #Afhganistan #hindu

Pakistan’s plans for Hindus after US withdrawal from Afganistan: Zaid Hamid Live on Pak TV.

वीडियो ट्विटर और फ़ेसबुक पर वायरल है.

ऑल्ट न्यूज़ को अपने व्हाट्सऐप (76000 11160) और मोबाइल एप्लिकेशन पर वीडियो की सच्चाई जानने के लिए कई रिक्वेस्ट मिलीं.

This slideshow requires JavaScript.

मीडिया आउटलेट न्यूज़ट्रैक लाइव ने प्रसारण की तारीख को कन्फ़र्म किए बिना वीडियो पर एक आर्टिकल लिख दिया.

2013 का वीडियो

संयोग से, ट्विटर हैंडल @pakistan_untold ने भी पिछले साल इस वीडियो को शेयर किया था. यही साबित करता है कि ज़ाइद हमीद ने तालिबान के अफ़ग़ानिस्तान पर कब्ज़ा करने के बाद ये बयान नहीं दिया था.

“We have not slaughtered Hindus for quite some time. Let’s do it now in Afghanistan.”

Panelist on Pak TV ARY (same group with whom Aamir Khan launched his movie PK in Pakistan). Accompanied by Pak Air Vice Marshal.

Islamophobia is on the rise in Moodi’s India. pic.twitter.com/JiYM9Yyi5d

— Pakistan Untold (@pakistan_untold) December 15, 2020