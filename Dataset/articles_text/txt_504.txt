असम के ढुबरी से सांसद मौलाना बदरुद्दीन अजमल का एक वीडियो वायरल है जिसमें उन्हें असमी भाषा में कहते हुए सुना जा सकता है, “इसी भारत पर मुग़लों ने 800 साल राज किया. इस देश को इस्लामिक राष्ट्र बनायेंगे. मंत्रालय में कौन बैठेगा? हमारा महागठबंधन. कांग्रेस UPA महागठबंधन की सरकार बनेगी. और सरकार में अपनी पार्टी, AIUDF ताला चाभी की भागीदारी होगी. पूरे देश में एक हिन्दू भी नहीं होगा. हर कोई मुसलमान होगा.”

विश्व हिन्दू परिषद के राष्ट्रीय प्रवक्ता विनोद बंसल ने इस वायरल वीडियो का लिंक शेयर करते हुए एक ट्वीट थ्रेड लिखा जिसमें उन्होंने बदरुद्दीन अजमल को ‘जिहादी’ बताया. साथ ही उन्होंने कहा कि AIUDF चीफ़ ने भारत को मुस्लिम राष्ट्र बनाए जाने की बात कही है.

दूरदर्शन के पत्रकार अशोक श्रीवास्तव ने भी ये वीडियो शेयर करते हुए लिखा, “भारत पर बरसों मुगलों ने शासन किया, और भविष्य में भी भारत इस्लामिक राष्ट्र बनेगा”. मिलिये “सेकुलर” कांग्रेस के नए सहयोगी बदरुद्दीन अजमल से.” इसी तरह ABP न्यूज़ ऐंकर आस्था कौशिक और इंडिया टीवी की ऐंकर अर्चना सिंह ने ये वीडियो शेयर किया और कांग्रेस से सवाल पूछे.

न्यूज़ नेशन के पत्रकार दीपक चौरसिया ने भी बिना वीडियो शेयर किये एक ट्वीट में लिखा, “भारत पर बरसों मुगलों ने शासन किया, और भविष्य में भी भारत इस्लामिक राष्ट्र बनेगा” :- बदरुद्दीन अजमल.” दीपक चौरसिया के ट्वीट को भाजपा कार्यकर्ता विकास प्रीतम सिन्हा ने भी कोट-ट्वीट किया.

इनके अलावा, न्यूज़ आउटलेट एशियानेट न्यूज़ और स्थानीय न्यूज़ आउटलेट्स, न्यूज़ लाइव, आर नॉर्थ ईस्ट, @VoiceOfAxom (पीएम मोदी द्वारा फ़ॉलो किया जाने वाला हैंडल), VSK ASSAM और DY365 ने भी ये वीडियो शेयर किया.

ये वीडियो राइट विंग ट्विटर हैंडल हिन्दू ईकोसिस्टम और भाजपा सदस्य सुरेन्द्र पूनिया ने भी शेयर करते राहुल गांधी से AIUDF के साथ गठबंधन पर सवाल किया. इनके अलावा, वेरिफ़ाइड ट्विटर यूज़र विक्रांत, ट्विटर हैंडल @Legallro, पीएम मोदी द्वारा फ़ॉलो किया जाने वाला हैंडल @SouleFacts, @abdullah_0ma और RSS सदस्य रतन शारदा समेत और भी कई लोगों ने ये वीडियो शेयर किया. आर्टिकल लिखे जाने तक रतन शारदा का ट्वीट 1,200 से ज़्यादा लोग रीट्वीट कर चुके हैं.

#Shocking Badruddin Ajmal @BadruddinAjmal threatens converting entire #Assam into an Islam with d help of @INCAssam @INCIndia. Is Congress in SECRET understanding with Ajmal for Partition 2?

Sought immediate arrest of Badroo with @AmitShah @himantabiswa @assampolice @AssamCid pic.twitter.com/nuWMFqmBKz

— Legal Rights Observatory- LRO (@LegalLro) March 9, 2021