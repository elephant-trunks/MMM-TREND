हाल ही में संसद द्वारा पारित किए गए नए कृषि बिलों से नाखुश किसान देशभर में सरकार के खिलाफ़ प्रदर्शन कर रहे हैं. कोरोना वायरस महामारी के चलते जारी हुए लॉकडाउन के कारण पहले से ही किसानों की हालत गंभीर बनी हुई थी. इस सब के बीच सोशल मीडिया पर कुछ तस्वीरें और वीडियोज़ किसान प्रदर्शन के बताकर शेयर हुए. फ़ेसबुक पर इंडियन यूथ कांग्रेस, राजस्थान से जुड़े सियाराम गुर्जर ने 23 सितंबर को एक वीडियो शेयर किया. इस वीडियो में कई सारे लोग सड़क पर चलते हुए दिख रहे हैं. पोस्ट के मुताबिक – “पानीपत में उमड़ा किसानों का ये सैलाब बता रहा है, भाजपा के अंतिम विसर्जन का समय आ चुका है.. कुछ ही समय मे हम दिल्ली की ओर कूच करेंगे, जितना जोर है सरकार लगा ले, हम रुकेंगे नही..” बता दें कि पानीपत में किसानों ने रैली निकालकर दिल्ली की ओर कूच करना शुरू कर दिया था. आर्टिकल लिखे जाने तक ये वीडियो 1 लाख 85 हज़ार बार देखा जा चुका है. (पोस्ट का आर्काइव लिंक)

ट्विटर पर भी ये वीडियो पानीपत, हरियाणा का बताकर शेयर किया गया. (ट्वीट का आर्काइव लिंक)

दिल्ली में नए किसान बिल के खिलाफ़ प्रदर्शन कर रहे किसानों का बताकर एक और वीडियो शेयर किया गया. फ़ेसबुक पेज ‘Tetsip’ ने ये वीडियो इसी दावे के साथ पोस्ट किया (पोस्ट का आर्काइव लिंक). ये वीडियो एक और फ़ेसबुक पेज ने भी शेयर किया है.

हरियाणा के पानीपत में हो रहे किसान प्रदर्शन की बताकर कुछ तस्वीरें भी सोशल मीडिया पर शेयर की गई हैं. दिल्ली के राजपथ में किसानों के इकठ्ठा होने के दावे से एक और तस्वीर शेयर की गई है. इसके अलावा, ब्रिज से गुज़रते जुलुस की एक और तस्वीर ‘#standwithfarmerschallenge’ हैशटैग के साथ शेयर हो रही है.

This slideshow requires JavaScript.

किसान प्रदर्शन की आड़ में कुछ पुराने वीडियोज़ और तस्वीरें सोशल मीडिया पर शेयर किये जा रहे हैं. इस आर्टिकल में हम ऐसे 2 वीडियो और 4 तस्वीरों की असलियत एक-एक कर के बतायेंगे.

वीडियो 1

वीडियो के फ़्रेम्स को रिवर्स इमेज सर्च करने पर 21 फ़रवरी 2019 की CPI (M) के ट्वीट में ये वीडियो शेयर किया हुआ मिला. ट्वीट के मुताबिक, किसानों ने नासिक से मुंबई तक की पैदलयात्रा निकाली थी. ज़ी न्यूज़ के एक आर्टिकल में भी किसानों की इस पदयात्रा की खबर शेयर की गई थी.

#KisanLongMarch is on its way leaving Nashik towards Mumbai despite refusal of permission by police. #KisanMarchesAgain #BJPBetraysKisans pic.twitter.com/cFUH6lLh9V

वीडियो 2

वीडियो फ़्रेम्स को रिवर्स इमेज सर्च करने से 30 नवंबर 2018 का ANI का एक ट्वीट मिला. ANI ने ये वीडियो नवंबर 2018 में दिल्ली में हुए किसानों के विरोध प्रदर्शन का बताकर ट्वीट किया था. ट्वीट के मुताबिक, पूरे देशभर के किसान राजधानी दिल्ली में क़र्ज़माफ़ी, बेहतर MSP और अन्य कुछ मांगों के साथ प्रदर्शन करने के लिए पहुंचे थे. ये वीडियो दिल्ली की बाराखंभा रोड का बताया गया है. फ़ेसबुक पर Left नाम के एक पेज ने भी ये वीडियो 30 नवंबर 2018 को दिल्ली का बताते हुए पोस्ट किया था.

Delhi: Farmers from all across the nation hold protest for the second day over their demands of debt relief, better MSP for crops, among others; latest #visuals from near Barakhamba Road. pic.twitter.com/Po5aGAhuSk

— ANI (@ANI) November 30, 2018