5 मार्च को प्राइवेट न्यूज़ चैनल ‘टाइम्स नाउ’ ने प्रसारण के दौरान एक वीडियो चलाया. वीडियो में दिल्ली दंगों के दौरान एक शख़्स को गोली चलाते हुए देखा जा सकता है. चैनल ने दावा किया – “दिल्ली हिंसा का नया वीडियो. रिपोर्ट के अनुसार ये मौजपुर का वीडियो है…पुलिस पर हमले का ये चौथा वीडियो.” चैनल ने इसे #ShaheenLynchModel हैशटैग के साथ ट्वीट किया.

#Exclusive | New video of Delhi violence surfaces. Video is reportedly from Maujpur. In the video a man wearing a helmet, is seen firing gun shots on police. This is the 4th video of attack on Police. | Pranesh explains the sequence of events in the video. | #ShaheenLynchModel pic.twitter.com/RndJ4oaBnF

इस शो के दौरान चैनल के संवाददाता प्रनेश इस इस वीडियो का घटनाक्रम बताते हैं. वो कहते हैं, “यहां आप इस आदमी को देख सकते हैं. उसने हेलमेट पहना हुआ है. उसके हाथ में बंदूक है. वो सड़क के बायीं तरफ से आता है, निशाना साधता है. और शुरू में दो बार गोली चलाता है. एक बार फिर से वीडियो चलाते हैं ताकि आप बेहतर समझ सकें कि क्या हो रहा है. ये आदमी बाएं तरफ से आता है, रुकता है, निशाना साधता है, दूसरी बार गोली चलाता है फिर वापस जाता है.”

इसके बाद कुछ मिनटों तक ये अनुमान लगाया जाता है, “वह शायद जानता था कि दूसरे तरफ से भी लोग पथराव कर रहे हैं. इसीलिए हेलमेट पहन रखा है. कुछ लोगों का कहना है कि उसने अपनी पहचान छुपाने के लिए हेलमेट पहना है. पुलिसवालों पर हमले की ये दूसरी घटना.”

पहली अजीब बात तो यही है कि प्रनेश इसे पुलिस पर हमले की दूसरी घटना बताते हैं. जबकि चैनल ने ट्वीट में इसे चौथी घटना बताया है.

इसके एक दिन बाद भाजपा के सोशल मीडिया हेड अमित मालवीय ने यही वीडियो ट्वीट किया. उन्होंने ये दावा किया कि गोली चलाने वाला शख़्स मुस्लिम समुदाय का है. उन्होंने ट्वीट करते हुए लिखा, “शांतिपूर्ण प्रदर्शनकारी द्वारा पुलिस पर गोलीबारी करने का एक और वीडियो. ये कैसी तबाही है, जहां पुलिसवालों पर दंगाई अंधाधुंध गोली चला रहे हैं.” 14 सेकंड के इस क्लिप को 6 हजार से ज़्यादा बार रिट्वीट किया जा चुका है. भाजपा और उससे या उसकी विचारधारा से जुड़े राइट-विंग के लोग मुसलामानों कि और इशारा करते हुए उन्हें ‘शांतिप्रिय समुदाय’ या इससे जुड़े नामों का इस्तेमाल करते हैं. इंटरनेट पर ट्रोल्स द्वारा शुरू की गयी इस प्रथा को अब बड़े नामों, बड़े पदों पर बैठने वालों ने बखूबी अपना लिया है. उनके लिए ये काम आसान कर देता है. ऐसा करने से एक समुदाय विशेष पर कीचड़ उछालने के बावजूद उन्हें कानूनी पचड़ों में नहीं पड़ना पड़ता है क्यूंकि उन्होंने सीधे-सीधे किसी समुदाय का नाम नहीं लिया. अमित मालवीय का ये ट्वीट देखिये:

Another video of a ‘peaceful’ protestor firing at the cops? What kind of a ‘pogrom’ is this where rioters are firing indiscriminately at the police force?

In developed western democracies, like US or UK for instance, police has the powers to shoot dead an armed assailant… pic.twitter.com/wWcbVBOLF3

— Amit Malviya (@amitmalviya) March 6, 2020