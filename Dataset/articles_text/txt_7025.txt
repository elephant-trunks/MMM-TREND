Fact Check: ചാവറ അച്ചനും മാര്‍ഗം കളിക്കും വിലക്ക് ? സത്യം അറിയാം - Fact Check: No, St. Chavara has not been omitted from the Kerala SCERT textbook - Malayalam News
Malayalam India Today Business Today BT Bazaar Aaj Tak Lallantop GNTTV Reader’s Digest Northeast Sports Tak Crime Tak Astro Tak Gaming       Harper's Bazaar Brides Today Cosmopolitan Ishq FM Aaj Tak Campus Kisan Tak        Sign In
Sign In
ഹോം
കേരളം
ഇന്ത്യ
ഇന്ത്യ
और पढ़ें »
ലോക്സഭാ തിരെഞ്ഞെടുപ്പ് 2024
ലോകം
സിനിമ
സ്പോർട്സ്
ലൈഫ്‌സ്റ്റൈല്‍
ഫാക്ട് ചെക്ക്
ബിസിനസ്
ഫോട്ടോ ഗാലറി
വീഡിയോ
വിനോദം
ടെക്
ഓട്ടോ
വിഷ്വൽ സ്റ്റോറി
ഇന്ത്യാ ടുഡേ സ്പെഷ്യൽ
ക്രൈം
വെെറൽ
പ്രവാസി
അഭിപ്രായം
സ്ത്രീ
വിദ്യാഭ്യാസം
ആരോഗ്യം
യാത്രാ
ജാതകം
ജ്യോതിഷം
ശാസ്ത്രം
ജില്ലാ വാർത്തകൾ
X
NOTIFICATIONS
25th Dec
Speak Now  Listening...  Didn't get that.  Please Try Again                             മലയാളം വാർത്ത ഫാക്റ്റ് ചെക്ക്          Feedback   Fact Check: ചാവറ അച്ചനും മാര്‍ഗം കളിക്കും വിലക്ക് ? സത്യം അറിയാം  പ്രചരിക്കുന്ന വാദം തെറ്റിദ്ധരിപ്പിക്കുന്നതാണെന്ന് ഇന്ത്യാ ടുഡേയുടെ ആന്റി ഫേക്ക്‌ന്യൂസ് വാര്‍ റൂം(AFWA) കണ്ടെത്തി.
St.Chavara           Sreejisha Laila    തിരുവനന്തപുരം, 19 Jul 2022, (Updated 19 Jul 2022, 9:24 PM IST)                                              Follow us:
കോവിഡ് ലോക്ഡൗണിനു ശേഷം സംസ്ഥാനത്തെ സ്‌കൂളുകള്‍ തുറന്ന് പ്രവര്‍ത്തനമാരംഭിച്ചിട്ട് രണ്ട് മാസങ്ങള്‍ പിന്നിടുന്നു. മുന്‍പത്തെപോലെ സ്‌കൂളുകളുടെ പ്രവര്‍ത്തനം വളരെ സുഗമമായി നടക്കുന്നതായാണ് റിപ്പോര്‍ട്ടുകള്‍. കോവിഡ് മൂലം മാറ്റി വച്ച കലാ-കായിക മത്സരങ്ങളെല്ലാം ഈ വര്‍ഷം മുതല്‍ പുനസംഘടിപ്പിക്കുമെന്നാണ് വിവരം. അതിനിടെ സംസ്ഥാന സര്‍ക്കാര്‍ ക്രിസ്ത്യന്‍ വിഭാഗത്തോട് വേര്‍തിരിവ് കാണിക്കുന്നു എന്ന രീതിയില്‍ ഒരു പ്രചാരണം സമൂഹമാധ്യമങ്ങളില്‍ വൈറലാണ്.
' സംസ്ഥാന യുവജനോത്സവത്തില്‍ നിന്ന് മാര്‍ഗം കളി ഒഴിവാക്കി
ദുക്‌റാന തിരുനാള്‍ ഞായറാഴ്ച ആയിട്ടും ആ ഞായറാഴ്ച തിരഞ്ഞു പിടിച്ച്
ഫയല്‍ തീര്‍പ്പാക്കല്‍ എന്ന പേരില്‍ പ്രവൃര്‍ത്തി ദിനം ആക്കി ' എന്നു തുടങ്ങുന്ന ഫേസ്ബുക്ക് പോസ്റ്റിന്റെ പൂര്‍ണ്ണരൂപം താഴെ കാണാം.
എന്നാല്‍, പ്രചരിക്കുന്ന വാദം തെറ്റിദ്ധരിപ്പിക്കുന്നതാണെന്ന് ഇന്ത്യാ ടുഡേയുടെ ആന്റി ഫേക്ക്‌ന്യൂസ് വാര്‍ റൂം(AFWA) കണ്ടെത്തി. പോസ്റ്റില്‍ പറയുന്ന വിവരങ്ങളെല്ലാം തെറ്റാണ്.
AFWA അന്വേഷണം
പ്രചരിക്കുന്ന പോസ്റ്റില്‍ പറയുന്ന ആദ്യ ആരോപണം ' സംസ്ഥാന യുവജനോത്സവത്തില്‍ നിന്ന് മാര്‍ഗം കളി ഒഴിവാക്കി' എന്നതാണ്. അവസാനമായി സ്‌കൂള്‍ യുവജനോത്സവം നടന്നത് 2019ലാണ്. ഈ മേളയുടെ വിവരങ്ങള്‍ പരിശോധിച്ചപ്പോള്‍ മാര്‍ഗംകളി മത്സരം ഉണ്ടായിരുന്നതായാണ് മനസിലാക്കാനായത്. എച്ച് എസ് വിഭാഗം മാര്‍ഗം കളിയുടെ റിസള്‍ട്ട് ലഭ്യമായി. 668 എന്ന ഐറ്റം കോഡിലാണ് എച്ച് എസ് ഗേള്‍സിന്റെ മാര്‍ഗംകളി റിസള്‍ട്ട് ലഭ്യമായത്. ഇത് താഴെ കാണാം.
അതായത്, അവസാനം നടന്ന സ്‌കൂള്‍ കലോത്സവത്തില്‍ മാര്‍ഗം കളി ഉണ്ടായിരുന്നു. എന്നാല്‍ ഇനി വരുന്ന കലോത്സവത്തില്‍ നിന്ന് മാര്‍ഗംകളി ഒഴിവാക്കിയോ എന്നറിയാന്‍ ഞങ്ങള്‍ കലോത്സവ നടത്തിപ്പുമായി ബന്ധപ്പെട്ട് പ്രവര്‍ത്തിച്ച അധ്യാപകരുമായി സംസാരിച്ചു. ഇത്തവണത്തെ കലോത്സവം സംബന്ധിച്ച മാന്വല്‍ ഇതുവരെ തയാറായിട്ടില്ലെന്നും കലോത്സവ നടത്തിപ്പിന്റെ പ്രാഥമിക ഘട്ടം പോലും ആയിട്ടില്ലെന്നുമുള്ള വിവരമാണ് ലഭ്യമായത്. ഇതുസംബന്ധിച്ച മാധ്യമ റിപ്പോര്‍ട്ടുകളും കണ്ടെത്താനായില്ല.
പോസ്റ്റിലെ മറ്റൊരു ആരോപണം ദുക്‌റാന തിരുനാള്‍ ദിവസം ഞായറാഴ്ച ആയിരുന്നിട്ടും നിര്‍ബന്ധിത പ്രവൃത്തിദിനമാക്കി എന്നാണ്. ദുക്‌റാന തിരുനാള്‍ എന്നത് സെന്റ് തോമസിന്റെ ഓര്‍മത്തിരുനാള്‍ ദിവസമാണ്. ജൂലൈ മൂന്നിനാണ് ഒരു വിഭാഗം ക്രൈസ്തവര്‍ ഇത് ആഘോഷിക്കുന്നത്. എന്നാല്‍ ഇത് കേരളത്തില്‍ പൊതു അവധി ദിനമല്ല. അതുകൊണ്ട് തന്നെ ദുക്‌റാന തിരുനാള്‍ ദിവസം ഞായറാഴ്ച ആയതിനാല്‍ തിരഞ്ഞുപിടിച്ച് പ്രവൃത്തി ദിനം ആക്കിയെന്ന ആരോപണം വസ്തുതാ വിരുദ്ധമാണ്.
ഞായറാഴ്ച പ്രവൃത്തിദിനമാക്കിയത് സംബന്ധിച്ച് ഒരു ഫാക്ട് ചെക്ക് റിപ്പോര്‍ട്ട് ഞങ്ങള്‍ നല്‍കിയിരുന്നു. എന്തുകൊണ്ടാണ് ഞായറാഴ്ച ജോലിയെടുക്കണമമെന്ന് സര്‍ക്കുലര്‍ നല്‍കിയതെന്നുള്ള വിശദവിവരം ഇതില്‍ വ്യക്തമാക്കുന്നുണ്ട്. Advertisement
വിശുദ്ധ ചാവറ അച്ചനെ സംബന്ധിക്കുന്ന പാഠഭാഗം കേരള സിലബസ് പുസ്തകത്തില്‍ നിന്ന് ഒഴിവാക്കിയെന്നാണ് ഫേസ്ബുക്ക് പോസ്റ്റിലെ മറ്റൊരു വാദം. എന്നാല്‍ ഇതും തെറ്റായ വിവരമാണെന്ന് ഞങ്ങളുടെ അന്വേഷണത്തില്‍ മനസിലാക്കാനായി. സമൂഹമാധ്യമങ്ങളില്‍ ഇതുസംബന്ധിച്ച പോസ്റ്റ് വൈറലായതോടെ ക്രിസ്തീയ വിശ്വാസികള്‍ ആശങ്കപ്പെട്ട വാര്‍ത്ത ദീപിക ഓണ്‍ലൈനില്‍ നല്‍കിയിരുന്നു.
അതേസമയം, ഇത് തെറ്റായ പ്രചാരണമാണെന്ന് നിയമസഭയില്‍ വിദ്യാഭ്യാസമന്ത്രി വി.ശിവന്‍കുട്ടി അറിയിച്ചതായി കണ്ടെത്താനായി. ജൂലൈ 18ന് പി.ജെ ജോസഫ് അവതരിപ്പിച്ച സബ്മിഷന് മറുപടി നല്‍കവെയാണ് വി.ശിവന്‍കുട്ടി ഇക്കാര്യം വ്യക്തമാക്കിയത്.
'കേരളത്തില്‍ നിലവിലെ സ്‌കൂള്‍ പാഠപുസ്തകങ്ങള്‍ 2013 ലെ നയരേഖയുടെ അടിസ്ഥാനത്തില്‍ ഉള്ളടക്കത്തില്‍ മാറ്റം വരുത്തിയവയാണ്.  2014 മുതല്‍ പ്രസ്തുത പാഠപുസ്തകങ്ങളാണ് ഉപയോഗിച്ചു വരുന്നത്.  ഈ കാലയളവില്‍ 9, 10 ക്ലാസുകളിലെ പാഠപുസ്തകങ്ങളില്‍ ചില മെച്ചപ്പെടുത്തലുകള്‍ 2019 ല്‍ വരുത്തിയതല്ലാതെ ഉള്ളടക്കത്തില്‍ കാതലായ മാറ്റം വരുത്തിയിട്ടില്ല. അതായത് ഏഴാം ക്ലാസിലെ സാമൂഹ്യശാസ്ത്രം 2014 മുതല്‍ ഒരു മാറ്റവും വരുത്താതെ തുടരുകയാണ്.  വസ്തുത ഇതായിരിക്കെ ഏഴാം ക്ലാസ് സാമൂഹികശാസ്ത്ര ചരിത്ര ഭാഗത്തു നിന്നും വിശുദ്ധ ചാവറ കുര്യാക്കോസ് ഏലിയാസ് പിതാവിന്റെ സംഭാവനകള്‍ ഒഴിവാക്കി എന്ന തരത്തിലുള്ള പ്രചരണം തെറ്റിദ്ധാരണ മൂലമാണ് ഉണ്ടായിട്ടുള്ളത്.  കഴിഞ്ഞ 8 വര്‍ഷത്തിനിടയ്ക്ക് ഈ പാഠഭാഗവുമായി ബന്ധപ്പെട്ട് യാതൊരു മാറ്റവും വരുത്തിയിട്ടില്ല.  ഈ പ്രചരണം വസ്തുതകള്‍ക്ക്  നിരക്കാത്തതും അടിസ്ഥാനരഹിതവുമാണ്.' എന്നായിരുന്നു മന്ത്രിയുടെ മറുപടി.
വി.ശിവന്‍കുട്ടി നല്‍കിയ മറുപടി ഉള്‍പ്പെടുന്ന നിയമസഭാ രേഖ താഴെ കാണാം.
ലഭ്യമായ വിവരങ്ങളില്‍ നിന്ന് ഫേസ്ബുക്ക് പോസ്റ്റില്‍ പ്രചരിക്കുന്ന എല്ലാ വിവരങ്ങളും തെറ്റിദ്ധരിപ്പിക്കുന്നതാണെന്ന് വ്യക്തം.
ഫാക്ട് ചെക്ക്                                           വാദം മാര്‍ഗം കളി സ്‌കൂള്‍ യുവജനോത്സവത്തില്‍ നിന്ന് ഒഴിവാക്കിയതും ചാവറ അച്ഛനെ കുറിച്ചുള്ള പാഠഭാഗം ഒഴിവാക്കിയതുമെല്ലാം ക്രിസ്ത്യന്‍ വിഭാഗക്കാരോടുള്ള സര്‍ക്കാരിന്റെ അവഗണനയാണ്.
നിഗമനം പോസ്റ്റിലെ വാദം എല്ലാം തെറ്റിദ്ധരിപ്പിക്കുന്നതാണ്. മാര്‍ഗംകളി സ്‌കൂള്‍ യുവജനോത്സവത്തില്‍ നിന്ന് ഒഴിവാക്കിയിട്ടില്ല. സമാനമായി ചാവറ അച്ഛനെ കുറിച്ചുള്ള പാഠഭാഗം ഒഴിവാക്കിയെന്നതും തെറ്റായ വിവരമാണ്.          കാക്കകളുടെ എണ്ണം കളവിന്റെ തീവ്രത സൂചിപ്പിക്കുന്നു    ഒരു കാക്ക : അർദ്ധ സത്യം  രണ്ട് കാക്കകൾ : ഏറിയപങ്കും അസത്യം  മൂന്ന് കാക്കകൾ : തികച്ചും അസത്യം
വസ്തുതാ  പരിശോധനക്കായി ഞങ്ങളെ ബന്ധപ്പെടാൻ ആഗ്രഹിക്കുന്നുവോ? സത്യം അറിയാൻ, ഞങ്ങളുടെ 73 7000 7000 എന്ന നമ്പറിലേക്ക് അയയ്ക്കുക.ഞങ്ങളുടെ factcheck@intoday.com  എന്ന ഇ-മെയിൽ ഐഡിയിലേക്കും  അയക്കാം
TAGS: Fact Check School Youth Festival          Advertisement          കൂടുതല്‍ വാര്‍ത്തകള്‍      Fact Check : വിക്രം ആരാധകർക്കു നന്ദി പറയുന്ന ഈ വീഡിയോ 2017-ൽ നിന്നുള്ളതാണ്        ഏറ്റവും പുതിയത്‌      Advertisement
PUBLICATIONS
India Today
Business Today
India Today-Hindi
TIME
TELEVISION
India Today TV
Aaj Tak
Good News Today
EVENTS
Agenda AajTak
India Today Conclave
Sahitya AajTak
RADIO
Ishq FM
AajTak Radio
GAMING
India Today Gaming
World Esports Cup
USEFUL LINKS
Sitemap
News
Privacy Policy
PRINTING
Thomson Press
WELFARE
Care Today
DISTRIBUTION
Rate Card
SYNDICATIONS
Headlines Today
WEBSITES
India Today
India Today NE
Business Today
DailyO
AajTak
Lallantop
Bangla
GNTTV
iChowk
Reader’s Digest
Cosmopolitan
Harpers's Bazaar
Brides Today
EDUCATION
Vasant Valley
Best Colleges
Best Universities
Follow Us On:
ABOUT US
CONTACT US
TERMS AND CONDITIONS
ARCHIVES
Copyright © 2025 Living Media India Limited. For reprint rights: Syndications Today