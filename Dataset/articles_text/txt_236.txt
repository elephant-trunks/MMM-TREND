टाटा संस ने एयर इंडिया के लिए 18 हज़ार करोड़ रुपये की बोली लगाई. इस एयरलाइन को 1932 में JRD टाटा ने स्थापित किया था. उस वक़्त इसे टाटा एयर सर्विसेज़ के नाम से जाना जाता था. भारत सरकार ने 1953 में एयर कॉर्पोरेशन ऐक्ट पारित किया और टाटा संस से की हिस्सेदारी खरीद ली. हालांकि, टाटा 1977 तक अध्यक्ष बने रहे. 11 अक्टूबर, 2021 को टाटा समूह द्वारा नियंत्रित कंपनी टैलेस प्राइवेट लिमिटेड ने एयर इंडिया और उसकी एयर इंडिया एक्सप्रेस के लिए बोली जीती.

जीतने वाली बोली के आने से पहले ही सोशल मीडिया पर अटकलें लगाई जा रही थीं कि एयर इंडिया टाटा के पास ही वापसी करेगी. इस सब के बीच आनंद रंगनाथन ने एक ट्वीट किया. आनंद रंगनाथन के अनुसार, JRD टाटा ने कहा था, “मेरे अपने दोस्त नेहरू ने मेरी पीठ में छुरा घोंपा. मैं इस बात के लिए सिर्फ दुख जता सकता हूं कि हमें उचित सुनवाई दिए बिना इतना महत्वपूर्ण कदम उठाया गया.” इस ट्वीट को करीब 30 हज़ार लाइक्स और 8 हज़ार रीट्वीट मिले. पाठकों को ध्यान देना चाहिए कि आनंद रंगनाथन पहले भी भ्रामक जानकारियां शेयर करते आये हैं.

My own friend Nehru stabbed me in my back. I can only deplore that so vital a step was taken without giving us a proper hearing. – JRD Tata on the cruel and sudden nationalisation of his beloved Airlines.

68 years later, Air India returns to the Tatas. What a day. What a man. pic.twitter.com/ceks7lK79R

— Anand Ranganathan (@ARanganathan72) October 1, 2021