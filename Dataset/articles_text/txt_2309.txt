कांग्रेस नेता गुलाम नबी आज़ाद और मुस्लिम समाज के कुछ लोगों के साथ नमाज़ अदा करते हुए राहुल गांधी का एक वीडियो सोशल मीडिया में वायरल है. इसे शेयर करते हुए यूज़र्स लिख रहे हैं, “नमाज पढ़ते हुए मौलाना कह रहा है रात-दिन एक करो यही वक्त़ है इस देश पर मुस्लिमों की हुकूमत चाहिए???”

2021 से शेयर

2 साल पहले फ़ेसबुक पर ये वीडियो कई ग्रुप में शेयर किया गया था. ऑल्ट न्यूज़ के व्हाट्सऐप नंबर पर इस वीडियो की पड़ताल की रिक्वेस्ट मिली थी. यूज़र्स इसे शेयर करते हुए लिख रहे थे, “सभी भाइयों से हाथ जोड़कर निवेदन है कि इस वीडियो में राहुल गांधी भी मौजूद है यह वीडियो आगे से आगे शेयर करें ताकि हर हिंदू भाई को पता चले कि राहुल गांधी भी हिंदू के खिलाफ है.”

This slideshow requires JavaScript.

2019 से वायरल

एक फेसबुक पेज ‘भारत : ऐन अनटोल्ड स्टोरी’ (भारत : An Untold Story) ने ये वीडियो इस कैप्शन के साथ शेयर किया है — “इस वीडियो क्लिप में राहुल गांधी और गुलाम नबी आज़ाद के सामने, मुस्लिम, भारत में हिंदुओं के विरुद्ध और हिंदुत्व के नाश के लिए शपथ ले रहे हैं. वे भारत में मुस्लिम राज के लिए प्रार्थना कर रहे हैं.” इस आर्टिकल को लिखे जाने तक इसे 10,000 बार देखा गया है.

एक अन्य पेज ‘नमो मंत्रा:- नेशन फर्स्ट’ (NaMo Mantra:- Nation FIRST) ने इसी सन्देश के साथ यह वीडियो शेयर किया है. इस पोस्ट को करीब 8,500 बार देखा गया है.

ट्विटर पर ये क्लिप कई ऐसे लोगों ने भी ट्वीट की है जिन्हें रेल मंत्री पीयूष गोयल का कार्यालय फ़ॉलो करता है (1, 2, 3, 4)

दरअसल, ये वीडियो सोशल मीडिया पर वायरल है.

ऑल्ट न्यूज़ ने इस वीडियो की पड़ताल दिसंबर 2018 में ही की थी. उस समय इसके साथ दावा किया जा रहा था कि विधानसभा चुनावों के बाद राहुल गांधी ने इस्लाम अपनाया. इसमें कहीं भी मुसलमानों की हुकूमत की बता नहीं की गई है.

दरअसल, इस वीडियो में अम्बेडकर नगर के किछौछा दरगाह पर शीश झुकाते हुए राहुल गांधी देखे जा सकते हैं. हमें समाचार संगठन सहारा समय द्वारा 10 दिसंबर, 2018 को अपलोड किया हुआ वीडियो मिला था, जिसमें यह खबर प्रसारित की गई थी – “यूपी में अम्बेडकर नगर के शिवबाबा में सभा करने के बाद राहुल गांधी प्रसिद्ध दरगाह शरीफ किछौछा पहुंचे और मख़दूम साहब की मज़ार पर शीश नवाया”

यह समाचार 10 सितंबर, 2016 को भी आज तक द्वारा इसी शीर्षक के साथ छापा गया – “राहुल गांधी ने अंबेडकरनगर की प्रसिद्ध किछौछा शरीफ की दरगाह में चढ़ाई चादर”.

राहुल गांधी अक्सर अपने प्रो-मुस्लिम रवैये के चलते भ्रामक सूचनाओं के निशाने पर रहते हैं. पहले भी, मध्य प्रदेश के एक मंदिर में जाने पर ली गई उनकी तस्वीर, नमाज़ अदा करने के रूप में वायरल हुई थी.

जून 2020 में इस वीडियो को शेयर करते हुए दावा किया गया था कि राहुल गांधी के सामने मुसलमान हिन्दू और हिंदुत्व के ख़िलाफ़ कसम उठा रहे हैं और देश को तोड़ने की बात कर रहे हैं. @Sweet_Honeygal नाम के इस ट्विटर हैंडल ने इसे 10 जून को ट्वीट किया.

And see the video

Watch the video carefully.Mslm are taking oath in front of Rahul Gandhi and Ghulam Nabi Azad against the Hindus and Hinduism. The old man is talking about demolition of India. They are praying for a I$£AMIC caliphate in India.

⬇️ pic.twitter.com/8R3yV5BL40

— Saffiyah in #Red_Zone (@Sweet_Honeygal) June 10, 2020