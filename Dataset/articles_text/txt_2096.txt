हार्दिक पटेल, जो गुजरात के पाटीदार नेता हैं और इस साल की शुरुआत में कांग्रेस में शामिल हुए थे, उन्हें गुजरात के सुरेंद्रनगर रैली में कथित तौर पर एक, तरुण गज्जर नमक व्यक्ति द्वारा थप्पड़ मारा गया। घटना के तुरंत बाद, एक फेसबुक पेज, आई सपोर्ट मोदी जी एंड बीजेपी, ने कांग्रेस अध्यक्ष राहुल गांधी और हार्दिक पटेल की दो तस्वीरों का एक कोलाज शेयर किया। ऊपर की तस्वीर में राहुल गांधी एक अज्ञात व्यक्ति के साथ दिखते हैं, जबकि नीचे की तस्वीर में, उस घटना का दृश्य है जिसमें पटेल को थप्पड़ मारा गया था। दावा किया जा रहा है कि जिस व्यक्ति ने पटेल पर हमला किया, वह पिछले दिनों किसी अन्य कार्यक्रम में राहुल गांधी के साथ भी देखा गया था, जिससे यह स्पष्ट होता है कि यह पूरी घटना कांग्रेस द्वारा ही रची गई थी।

सोशल मीडिया यूज़र्स ने ट्विटर और फेसबुक पर इस तस्वीर को इसी संदेश के साथ शेयर किया है कि आरोपी कांग्रेस पार्टी का सदस्य है, जिसे पार्टी ने चुनाव अभियान के दौरान लाभ हासिल करने के लिए खुद ही सेट किया था। ट्विटर यूज़र @Nationalist_RSS ने भी इसी तरह के दावे के साथ तस्वीर पोस्ट की।

इस दावे के साथ यह तस्वीर व्हाट्सएप पर भी प्रसारित है।

उस तस्वीर, जिसमें राहुल गांधी को उक्त आरोपी के साथ देखा जाता है, इसकी गूगल रिवर्स इमेज सर्च से कोई परिणाम नहीं मिलता है। करीब से जांच करने पर ऑल्ट न्यूज़ ने पाया कि गांधी और इस अज्ञात व्यक्ति के पीछे खड़ी महिला पूर्व कांग्रेस नेता रीता बहुगुणा जोशी हैं, जो अक्टूबर 2016 में भाजपा में शामिल हुई थीं।

हमने “रीता बहुगुणा जोशी राहुल गांधी रैली” कीवर्ड्स के साथ यूट्यूब पर खोज की तो किसान यात्रा रैली का एक वीडियो पाया जिसमें कांग्रेस अध्यक्ष राहुल गांधी और यह अज्ञात व्यक्ति शामिल थे।

https://www.youtube.com/watch?v=DRlxHp3eGC4

उपरोक्त वीडियो में राहुल गांधी के बगल में अनुग्रह नारायण सिंह नामक कांग्रेस नेता खड़े हैं।

हमें वही तस्वीर, 16 सितंबर, 2018 को द फाइनेंशियल एक्सप्रेस द्वारा प्रकाशित एक लेख में भी मिली। यह तस्वीर कांग्रेस पार्टी द्वारा आयोजित किसान यात्रा रैली से संबंधित है। तस्वीर के एक हिस्से को यह बताने के लिए शरारती रूप से क्रॉप किया गया था कि नेता को उसी आरोपी के साथ देखा गया था, जिसने सुरेंद्रनगर में हार्दिक पटेल को थप्पड़ मारा था।

यह दोहराया जा सकता है कि सुरेंद्रनगर की रैली में हार्दिक पटेल पर हमला करने वाला व्यक्ति तरुण गज्जर है, जैसा कि मीडिया ने बताया है।

Tarun Gajjar: Then again during his rally in Ahmedabad when I had gone to get medicine for my child, everything was shut down. He shuts down the roads, he shuts down Gujarat whenever he wants to, What is he? Gujarat’s hitler? (2/2) https://t.co/QXo30wJmAB

— ANI (@ANI) April 19, 2019