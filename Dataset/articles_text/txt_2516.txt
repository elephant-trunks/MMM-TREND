पूर्व प्रधानमंत्री अटल बिहारी वाजपेयी की मौत के तुरंत बाद फेसबुक पेज ‘योगी आदित्यनाथ-ट्रू इंडियन’ पर दिल्ली के मुख्यमंत्री केजरीवाल का केक काटते फोटो 16 अगस्त को 8.30 बजे पोस्ट किया गया जिसे 14,000 लोगों में शेयर किया। जिसमें लिखा है कि अटल बिहारी जी की मौत के ठीक बाद केजरीवाल ने अपना जन्मदिन मनाया। इस पर मुख्यमंत्री की असंवेदनशीलता की निदां करते हुए कई यूजर्स ने कमेंट (टिप्पणियां) किए हैं।

“बेशर्मी भी जिनसे शर्मा जाए वो है केजरीवाल” शीर्षक के साथ ‘आई स्पोर्ट नरेन्द्र मोदी‘ फेसबुक पेज ने भी कुछ तस्वीरें शेयर की है। इस पेज के 1.5 करोड़ फॉलोअर्स हैं। पेज से किये गए इस पोस्ट को 8,700 बार शेयर किया गया है और 9,600 लोगों ने इसे लाइक (पसंद) किया है।

फेसबुक पेज ‘मोदीनामा‘ पर इसी फोटो को पोस्ट किया गया है जो 5500 बार शेयर हुआ है। यहीं नहीं ये तस्वीर सिर्फ फेसबुक पर ही नहीं बल्कि, ट्विटर पर भी शेयर किया गया है। एक ट्विटर हैंडल @AMIT_GUJJU जिसे रेलमंत्री पीयूष गोयल अॉफिस फॉलो करते हैं इस हैंडल ने अरविंद केजरीवाल को टैग करते हुए लिखा है दुनिया का “सबसे घटिया आदमी केजरीवाल”, इसी ट्वीट में ABP न्यूज़ के एक स्क्रीनशॉट को भी शेयर किया है जिसमें कहा गया है मुख्यमंत्री ने अपना जन्मदिन समारोह रद्द कर दिया।

इस फोटो को कई यूजर ने शेयर करते हुए लिखा है, केजरीवाल इस दुख की घड़ी में जन्मदिन समारोह में व्यस्त हैं।

‘Actual news‘ नाम के एक वेबसाइट ने केजरीवाल के असंवेदनशीलता पर एक लिखा है, “अटल जी की दुखपूर्ण ख़बरों के बावजूद केजरीवाल धूम-धाम से अपना जन्मदिन मनाने से नहीं कतराए।”

आम आदमी पार्टी के सोशल मीडिया रणनीतिक अंकित लाल ने लिखा है कि यह तस्वीर 16 अगस्त को सुबह में ली गई है। जिसे शाम का बता कर शेयर किया जा रहा है। ट्विट करते हुए उन्होंने लिखा है कि “सुबह की तस्वीर को शाम का बता कर घृणा फ़ैलाने वालों, जनता देख रही है। #Atalji को गए कुछ घंटे भी नहीं हुए, पूरा देश शोकमग्न है, एक दिन तो धैर्य धरो।”

अंकित लाल के दावों को सत्यापित करने के लिए हमने घटना के दौरान ली गई तस्वीरों की कई एंगल से जांच की। हमने एक दीवार घड़ी और कलाई घड़ी में हो रहे समय को देखा, जो फोटो में स्पष्ट रूप से दिखाई दे रहा है। कोई भी इसका अवलोकन कर सकता है। देखने पर पता चला कि तस्वीर सुबह 11 बजे ली गई है। जबकि अटल जी की मौत की अधिकारिक घोषणा शाम को पांच बजे हुई थी। इसलिए हम कह सकते हैं कि केजरीवाल पूर्व प्रधानमंत्री की मौत के बाद अपना जन्मदिन नहीं मना रहे थे।

आम आदमी पार्टी के अधिकारिक ट्विटर हैंडल से 12.09 बजे एक वीडियो पोस्ट किया गया जिसमें मुख्यमंत्री कह रहे हैं कि “अटल बिहारी वाजपेयी गंभीर हालत में एम्स में भर्ती हैं, ऐसी परिस्थिति में मुझे ज्यादा जश्न मनाने का man नहीं करता। मैं इस संबोधन के बाद मनीष सिसोदिया के साथ एम्स जाऊंगा।”

Delhi CM @ArvindKejriwal opts not to celebrate his birthday due to critical health of #AtalBihariVajpayee Ji & the floods in Kerala.https://t.co/cAZGIpbDtn

— AAP (@AamAadmiParty) August 16, 2018