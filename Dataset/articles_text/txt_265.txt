पिछले साल राष्ट्रपति राम नाथ कोविंद ने तीन कृषि कानूनों पर मुहर लगायी थी. किसानों का एक बड़ा तबका इन कानूनों के ख़िलाफ़ लगातार प्रदर्शनरत है. कानून बनने के एक साल बाद, 27 सितंबर को सुबह 6 बजे से शाम 4 बजे तक 40 कृषि संघों के एक संयुक्त किसान मोर्चा (SKM) ने भारत बंद का ऐलान किया था. मीडिया रिपोर्ट्स के मुताबिक किसान आंदोलन की शुरुआत से लेकर अब तक करीब 700 किसानों की मौत हो चुकी है.

इसी मामले को लेकर कई यूज़र्स एक तस्वीर शेयर करते हुए दावा किया कि उनके शहर ने SKM के साथ कोई एकजुटता नहीं दिखाई. ट्विटर यूज़र @Shubham__Pathak ने तस्वीर पोस्ट करते हुए लिखा, “मेरा शहर पूरी तरह खुला है. सूरत भारत बंद का समर्थन नहीं करता है.”

My city is fully open.

Surat do not support Bharat bandh.#भारत_खुला_है pic.twitter.com/8XCcK7lGy4

— mr.shubhu__7 (@Shubham__Pathak) September 27, 2021