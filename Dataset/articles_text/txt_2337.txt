“सिर्फ तीन प्रदेशों में विधानसभा चुनावों के हारने के बाद यह हाल है, लोकसभा चुनावों के बाद क्या होगा ?” इस संदेश को सोशल मीडिया पर एक वीडियो क्लिप के साथ दिखाया गया है जिसमें प्रधानमंत्री नरेंद्र मोदी दर्शकों के सामने हाथ जोड़कर नमन कर रहे हैं।

उपरोक्त ट्वीट एआईसीसी सदस्य और हरियाणा कांग्रेस के महासचिव चिरंजीव राव द्वारा किया गया है। वीडियो क्लिप 13 सेकंड लंबी है। इसे फेसबुक के एक पेज टीम राहुल गांधी ने 24 दिसंबर को पोस्ट किया है और इसके बाद खूब शेयर किया गया है। इसे 11,000 से अधिक बार साझा किया गया है और 460,000 से भी ज़्यादा बार देखा गया है।

5 राज्य हारने के बाद मानसिक स्थिति ऐसी हो ही जाती है Posted by Team Rahul Gandhi on Monday, 24 December 2018

वीडियो 2016 का है

InVid सॉफ़्टवेयर का उपयोग करके, हमने वीडियो को कई फ़्रेमों में तोड़ा। हमने एक फ्रेम को लेकर रिवर्स इमेज सर्च किया। कोई परिणाम मिलने पर हमने ‘PM Modi bows three times after addressing’‘ ये कीवर्ड से उसी तस्वीर को खोजा, तब इंडियन एक्सप्रेस का एक लेख मिला। “PM Modi breaks down on stage: Three Speeches when he was overcome with emotion” शीर्षक वाले इस लेख में नोटबंदी के बाद नवम्बर 2016 में पीएम मोदी द्वारा गोवा में कि गई भावनात्मक अपील का उल्लेख किया गया था।

ऑल्ट न्यूज़ ने YouTube पर इस घटना के फुटेज को ‘PM Modi addressing in Goa’ शब्दों के साथ खोजा। हमें भारतीय जनता पार्टी के आधिकारिक अकाउंट से पोस्ट किया गया एक वीडियो मिला। एक घंटा लम्बा ये वीडियो 13 नवंबर, 2016 को गोवा में पीएम मोदी के भाषण का था।

ऊपर पोस्ट किए गए वीडियो में, पीएम मोदी को दर्शकों के सामने बार-बार झुकते हुए देखा जा सकता है। क्लिप का प्रासंगिक भाग 1:03:00 पर शुरू होता है, जब भाषण समाप्त करने के तुरंत बाद पीएम मोदी दर्शकों को नमन करते हैं।

अनुवाद: ममता मंत्री के सौजन्य से

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.