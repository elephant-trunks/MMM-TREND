मुज़्ज़फरपुर जिले में बहते हुए एक बच्चे के मृत शरीर का वीडियो सोशल मीडिया में प्रसारित किया गया है। कई प्रमुख ट्विटर हैंडल ने इस वीडियो को साझा करते हुए, बच्चे की मौत का कारण बिहार में आयी बाढ़ बताया।

एक उपयोगकर्ता अनुराग तिवारी ने ट्वीट करते हुए संदेश में लिखा कि,“याद है सीरिया में समुद्र तट पर बहकर आये एक मासूम शरणार्थी का शव देखकर पूरी दुनिया रो उठी थी, लेकिन शायद मिथिला की प्रलयंकारी बाढ़ में अपना जीवन खोने वाले बच्चे के लिए आंसू बहाने के लिए न तो सरकार है वे संवेदनशील हृदय”।

राष्ट्रिय जनता दल के ऑफिशल ट्विटर अकाउंट ने इस वीडियो को साझा करते हुए, इस घटना के लिए बिहार में सत्तारूढ़ पार्टी भाजपा को ज़िम्मेदार ठहराया।

भारतीय ग्रामीण मीडिया प्लेटफ़ॉर्म गांव कनेक्शन ने इस दावे के साथ बच्चे की तस्वीर को ट्वीट किया कि बिहार में हाल ही में आयी बाढ़ के कारण यह घटना हुई है।

ट्विटर पर कई प्रमुख व्यक्तिगत उपयोगककर्ता ने इस वीडियो को समान दावे से साझा है कि यह बिहार की त्रासदी की घटना है।

ऑल्ट न्यूज़ ने पाया कि मुज़फ़्फ़रपुर में वास्तव में बच्चे की जान गई है, हालांकि इस बच्चे की मृत्यु का कारण हाल में बिहार में आयी बाढ़ नहीं है। बच्चे की माँ ने अपने चार बच्चों के साथ नदी में डूब कर आत्महत्या का प्रयास किया था। यह घटना शीतल पट्टी गांव में हुई थी, जो मुज़्ज़फरनगर के सिवाईपट्टी पुलिस स्टेशन के अधिकार क्षेत्र में आता है।

मुज़फ्फरपुर के जिला मजिस्ट्रेट आलोक रंजन ने स्पष्ट किया कि बह कर आये मृत बच्चे की तस्वीर या वीडियो का बिहार में आयी बाढ़ से कोई संबध नहीं है। 18 जुलाई को प्रेस कांफ्रेंस को संबोधित करते हुए, रंजन ने बताया कि रीना देवी ने अपने पंजाब में रह रहे पति से हुए झगड़े के बाद अपने चार बच्चों के साथ खुद भी नदी में कूद कर जान देने का प्रयास किया था। उन्होंने आगे बताया कि,“यह पूर्ण रूप से आत्महत्या था, जिसे एक अपराध के रूप में एक जुर्म करार दिया जायेगा”-(अनुवाद)। इस घटना में, तीन बच्चे – करन कुमार, ज्योति कुमारी और राज कुमार की मौत हो गई है, जबकि सात वर्षीय राधा और रीना देवी को बचा लिया गया है।

Muzaffarpur DM on viral image of drowned infant washed ashore: Reena Devi,resident of Shitalpatti village, after fight with husband pushed her 4 children into river & herself jumped into river on July16. Woman along with 7-yr-old daughter survived. 3 of her children died #Bihar pic.twitter.com/WkzzUfjWMR

— ANI (@ANI) July 18, 2019