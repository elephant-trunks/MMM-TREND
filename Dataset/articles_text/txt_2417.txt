“बीजेपी, केरल पुलिस के खिलाफ विरोध कर रही है जिन्होंने सबरीमाला में “महिलाओं के प्रवेश” विरोध प्रदर्शन के दौरान श्री शिवदासन को मार दिया है। भाजपा द्वारा पठानमथिट्टा जिले में 2/11/2018 को हड़ताल की घोषणा की गई है – (अनुवादित)“, यह संदेश तस्वीर के साथ बीजेपी केरल के आधिकारिक फेसबुक पेज द्वारा पोस्ट किया गया था। यह पोस्ट दावा करता है कि तस्वीर में दिख रहे व्यक्ति जिसका नाम शिवदासन है, को सबरीमाला मंदिर में “महिलाओं के प्रवेश” विरोध प्रदर्शन के दौरान ‘केरल पुलिस द्वारा मार दिया गया था’।

बीजेपी केरल के एक अन्य पोस्ट में कहा गया, “अयप्पा भक्त की हत्या, कल पठानमथिट्टा में हड़ताल। पुलिस हिंसा में उन्हें मार डाला गया था – (अनुवाद) “।

उपरोक्त तस्वीर को केरल के भाजपा राज्य अध्यक्ष श्रीधरन पिल्लई ने भी फेसबुक पर पोस्ट किया था, उन्होंने भी वही दावे किए थे।

केरल भाजपा के महासचिव के सुरेंद्रन भी इस झूठा दावा करने की दौड़ में शामिल हो गए और फेसबुक पर एक संदेश पोस्ट किया। इस हत्या के लिए “श्रीमान पिनाराई विजयन जिम्मेदार है। श्री शिवदास से मिलें, जो भगवान अयप्पा की रक्षा करने की कोशिश करते समय शहीद हो गए। जब तक भगवान अयप्पा धर्म जीवित रहता है तब तक लोग आपकी शहादत याद रखेंगे। पिनारायी अधिक से अधिक भक्तों को मारने की योजना बना रहा है। 5 नवंबर को जब सबरीमाला फिर से खुल रही है, मुझे यकीन है कि पुलिस शिवदास जैसे और भक्तों को मार डालेगी। लेकिन अगर आप हजारों भक्तों को भी मार डालेंगे तो भी आपकी योजना काम नहीं करेगी” – (अनुवादित)।

एक RSS पदाधिकारी जे नंदकुमार ने भी यह ट्वीट किया कि सबरीमाला तीर्थयात्रियों के खिलाफ ‘भयानक पुलिस कार्रवाई’ के बाद शिवादासन की मृत्यु हो गई। एनडीए केरल ने भी उसी सुर में ट्वीट किया, “सबरीमाला में भक्तों पर पुलिस अत्याचार के बाद गायब होने वाले शिवदास का शरीर अब मिल गया है। सभी शामिल पुलिस अधिकारियों को एक निर्दोष भक्त की हत्या के लिए दंडित किया जाना चाहिए। गृह मंत्री (स्वयं मुख्यमंत्री) को इसकी जिम्मेदारी लेनी चाहिए और इस्तीफा देना चाहिए। प्रणाम । @rajeev_mp @AmitShah” – (अनुवादित)। भाजपा सांसद राजीव चंद्रशेखर ने भी इसे रीट्वीट किया था।

1 नवंबर को, विधायक कपिल मिश्रा ने एक आदमी का वीडियो ट्वीट किया जो पुलिस लाठी चार्ज से बचने के दौरान एक घाटी में कूद जाता है, “भगवान अयप्पा के यह भक्त शिवदास खुद को पुलिस की क्रूर कार्यवाही से बचाने की कोशिश कर रहा था ” – (अनुवादित)। यह लेख लिखते समय तक, मिश्रा के ट्वीट को 8000 से अधिक बार रीट्वीट किया गया जा चूका था और 9600 से अधिक लोगो ने लाइक किया था।

This man Sivadas, a devotee of Lord Ayyappa was trying to save himself from brutal police

Today his deadbody was found

He has no human rights because he is a Hindu#Sabarimala pic.twitter.com/iXGqOYrQHF

— Kapil Mishra (@KapilMishra_IND) November 1, 2018