केंद्रीय रेल मंत्री पियूष गोयल ने वंदे भारत एक्सप्रेस का एक वीडियो इस संदेश के साथ पोस्ट किया है — “यह एक चिड़िया है, यह एक प्लेन है। मेक इन इंडिया पहल के तहत बनी देश की सेमी हाई-स्पीड ट्रेन वंदे भारत एक्सप्रेस को बिजली की गति से गुजरते देखिए।” – (अनुवादित) यह वीडियो गोयल के आधिकारिक ट्विटर और फेसबुक अकाउंट्स से पोस्ट किया गया है।

It’s a bird…It’s a plane…Watch India’s first semi-high speed train built under ‘Make in India’ initiative, Vande Bharat Express zooming past at lightening speed. pic.twitter.com/KbbaojAdjO — Piyush Goyal (@PiyushGoyal) February 10, 2019

भाजपा के राष्ट्रीय महासचिव राम माधव ने भी यह वीडियो रिट्वीट किया।

A delight to see d world class train made in India. Kudos to GoI n specially to Indian Railways https://t.co/C8eslwzUnu — Ram Madhav (@rammadhavbjp) February 10, 2019

रिपब्लिक टीवी ने भी पियूष गोयल के ट्वीट पर आधारित एक लेख — “देखिए: पियूष गोयल ने वंदे भारत एक्सप्रेस की पक्षी और विमान की तरह एक झलक दी” – (अनुवादित)- शीर्षक से प्रकाशित किया।

WATCH: Piyush Goyal gives a glimpse of bird and plane-like Vande Bharat Expresshttps://t.co/88PordtQpo — Republic (@republic) February 10, 2019

पियूष गोयल द्वारा यह वीडियो पोस्ट किए जाने के तुरंत बाद, मंत्री के फेसबुक पेज पर आए कमेंट्स में लिखा था कि पोस्ट किया गया वीडियो असली नहीं है और वास्तव में वीडियो को एडिट कर तेजी से चलाया गया है।

सच क्या है?

हमने पियूष गोयल के वीडियो पोस्ट के कमेंट बॉक्स में फेसबुक यूजर द्वारा दिए गए यूट्यूब लिंक को देखा। यह वीडियो “द रेल मेल” नामक यूट्यूब चैनल पर 20 दिसंबर, 2018 को पोस्ट किया गया था। इस चैनल ‘के बारे में’ (about) अनुभाग में बताया गया था कि इस चैनल पर, ट्रेन उत्साहियों द्वारा वीडियो पोस्ट किए जाते हैं। इस यूट्यूब चैनल का अपना फेसबुक पेज भी है, और जिस फेसबुक यूजर ने मंत्री के सामने विरोध प्रकट किया, वो इस फेसबुक पेज के एडमिन हैं।

पीयूष गोयल द्वारा पोस्ट किया गया वीडियो, नीचे दिए गए वीडियो में 26वें सेकेंड से शुरू होता है।

उपरोक्त वीडियो देखने से यह स्पष्ट हो जाता है कि रेल मंत्री द्वारा पोस्ट किया गया वीडियो, यूट्यूब वीडियो का क्लिप किया हुआ एक हिस्सा है, जिसे बाद में इसकी मूल गति से दोगुने रफ्तार से चला दिया गया। पियूष गोयल के वीडियो और असली वीडियो की साथ-साथ गति संबंधी तुलना नीचे देखी जा सकती है।

यह वीडियो हरियाणा के असावती रेलवे स्टेशन पर बनाया गया था। असली यूट्यूब वीडियो में ट्रेडमार्क का वॉटरमार्क भी है, जो इस वीडियो को अपना बताने वाले फेसबुक यूजर से मिलता है।

पियूष गोयल द्वारा पोस्ट किया गया वीडियो जनवरी के अंत से सोशल मीडिया में प्रसारित होता रहा है। फेसबुक यूजर ने वही वीडियो अपने टाइमलाइन पर 30 जनवरी, 2019 को पोस्ट किया, जिसे नीचे देखा जा सकता है।

The Vande Bharat Express (Train-18)… It shows the speed Limit of #ModiSarkar… Kabhi Rukhne Wala Nahi Hai…… Posted by Prashanth Jadhav on Wednesday, 30 January 2019

यह पहली बार नहीं है जब पियूष गोयल ने सोशल मीडिया में भ्रामक जानकारी पोस्ट की है। पहले भी कई अवसरों पर — केंद्र सरकार के विकास के प्रयासों को सकारात्मक रूप में दिखलाने के लिए — उन पर भ्रामक तस्वीरें और सूचनाएं पोस्ट करने के आरोप लगे हैं।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.