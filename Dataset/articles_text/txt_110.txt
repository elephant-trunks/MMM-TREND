सपा अध्यक्ष अखिलेश यादव ने एक वीडियो ट्वीट करते हुए दावा किया, “कुंडा में जिस तरह बूथ पर उपस्थित किसी दल के अवांछित व्यक्ति द्वारा सरेआम महिलाओं के वोटों का बटन दबाया जा रहा है, उसके वीडियो का संज्ञान लेते हुए चुनाव पर्यवेक्षक चुनाव आयोग से कुंडा का चुनाव रद्द करने की अपील करें। साथ ही दोषी व्यक्ति को चिन्हित कर तत्काल गिरफ़्तार करवाएं.” हालांकि, कुछ ही देर में उन्होंने ये ट्वीट डिलीट कर लिया लेकिन इसका आर्काइव लिंक देखा जा सकता है.

फ़ेसबुक पर ये वीडियो वायरल हो रहा है.

ऑल्ट न्यूज़ इस वीडियो की पड़ताल नवंबर, 2020 में ही कर चुका है जब इसे बिहार चुनाव में धांधली होने के दावे से शेयर किया जा रहा था. ये 2019 के लोकसभा इलेक्शन के समय का वीडियो है. हमने वीडियो वेरिफ़िकेशन टूल InVid की मदद से वीडियो के कीफ़्रेम्स का रिवर्स इमेज सर्च किया और हमें एक ट्विटर यूज़र का पोस्ट मिला जिसने 12 मई, 2019 को ये वीडियो अपलोड किया था.

What the is this? Is this what we call democracy? pic.twitter.com/XFuvq5dD1m

— Ravi Nair (@t_d_h_nair) May 12, 2019