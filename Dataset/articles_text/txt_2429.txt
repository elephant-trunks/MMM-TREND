“सेना का जवान कश्मीरी युवाओं के जूते चुरा रहा है * बूट चोर” दो जोड़ी जूते लिए भारतीय सेना के एक जवान की एक तस्वीर को फेसबुक पेज, कश्मीर (Kashmir) द्वारा उपर्युक्त संदेश के साथ शेयर किया गया था। इसके साथ यह दावा किया गया है कि तस्वीर में दिख रहा जवान कश्मीरी युवाओं के जूते चुरा रहा है। यह पोस्ट करीब 1900 बार शेयर किया गया है।

कई यूजर्स ने ऐसे ही दावों के साथ फेसबुक पर यही तस्वीर शेयर की है। इस लेख को लिखते वक्त तक पोस्ट को 3000 से अधिक शेयर किया गया था।

इस तस्वीर पर छपी जानकारी (PEERZADA WASEE 2018/पीरज़ादा वसी 2018) के आधार पर, ऑल्ट न्यूज़ ने भारतीय समाचार सेवा (Indian News Service) से जुड़े एक फोटोग्राफर पीरज़ादा वसीम से संपर्क किया। वसीम ने कहा, “जहां तक ​​मुझे याद है, मैंने 13 सितंबर, 2018 को यह तस्वीर ली थी। उस समय, सोपोर के अरामपोरा शहर में बंदूक की गोलीबारी हुई थी जिसमें सैनिकों ने दो आतंकवादी मारे थे। इसलिए मुठभेड़ के बाद, वह सैनिक मारे गए संदिग्ध आतंकवादी के जूते ले जा रहा था।” उन्होंने आगे कहा कि जिस संदर्भ के साथ सोशल मीडिया पर यह तस्वीर शेयर की जा रही है, वह सच नहीं है। वसीम ने उस तस्वीर को अपने ट्विटर अकाउंट से पोस्ट भी किया था।

A soldier carrying the shoes of Slain Militants killed in the gun fight with the government forces in Arampora Sopore on thursday. In an encounter two non local rebels killed on 13/2018 pic.twitter.com/F4iMWWKE6h

— peerzada waseem (@waseemjourno) September 13, 2018