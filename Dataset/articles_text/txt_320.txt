बीजेपी दिल्ली के नेता कपिल मिश्रा के एक कार्यक्रम में शामिल होने का एक वीडियो सोशल मीडिया पर शेयर किया गया है जिसमें वो एक शख्स के साथ बहस करते नज़र आ रहे हैं. स्पीकर ने गुस्से में कपिल मिश्रा के साथ मारपीट भी की. दावा किया गया है कि कपिल मिश्रा को बीजेपी कार्यकर्ताओं ने पीट दिया. कांग्रेस सदस्य ज़किया खान द्वारा पोस्ट किये गए इस वीडियो को 64 हज़ार से अधिक बार देखा गया और करीब 5 हज़ार 8 सौ लाइक्स मिले.

इस वीडियो को सुप्रीम कोर्ट के वकील प्रशांत भूषण ने भी शेयर किया.

Karma ! Kapil Mishra was beaten up by his own party guys! “जो जैसा बोयेगा वो वैसे ही काटेगा”; यह कहावत चरितार्थ होती है कपिल मिश्रा के ऊपर। वह कहते थे “जूते मारो सालों को”। आज खुद ही जूतों से पिटे हैं जनता से। जनता ने पीछे ले जाकर कूट दिया ” pic.twitter.com/GPlWzAujRy

अजय सिंह, जो शायद आप समर्थक जान पड़ते हैं, उनके फ़ेसबुक अकाउंट से पोस्ट किये गए इस वीडियो को 14 हज़ार बार शेयर किया गया. अल्का लांबा के एक फ़ैन पेज से पोस्ट किए गए इस विडियो को 65 हज़ार बार देखा गया.

फ़ेसबुक पर ये वीडियो वायरल है.

फ़ेसबुक पर ये वीडियो कितना वायरल है, ये देखने के लिए जब हमने सर्च किया तो परिणाम में 2018 के पोस्ट भी दिखे. इससे ये साबित होता है कि ये घटना हाल की नहीं है. नीचे दिया गया वीडियो 29 नवंबर, 2018 को पोस्ट किया गया था.

हमें उसी तारीख की अमर उजाला की एक रिपोर्ट मिली. रिपोर्ट के अनुसार हाथापाई उस समय हुई जब पूर्वी दिल्ली नगर निगम के मेयर बिपिन बिहारी सिंह 28 नवंबर, 2018 को करावल नगर के श्री राम कॉलोनी क्षेत्र में बने सामुदायिक केंद्र का उद्घाटन करने वाले थे. वहीं कपिल मिश्रा और स्थानीय पार्षद के ससुर हाजी बल्लू के बीच हाथापाई हो गई.

कपिल मिश्रा ने 28 नवंबर, 2018 को घटना के बारे में एक पोस्ट शेयर किया था. इस पोस्ट में दैनिक जागरण का एक आर्टिकल था. कपिल मिश्रा के मुताबिक, AAP ने उनके खिलाफ शिकायत दर्ज कराई थी कि उन्होंने उद्घाटन के दौरान मंच पर कब्जा कर लिया था. उन्होंने इस बात को गलत बताया. साथ ही ये भी कहा कि वो और उनके साथ आए लोग हाथापाई में शामिल नहीं थे.

दिल्ली तक ने दूसरी तरफ से ली गई इसी घटना का एक वीडियो अपलोड किया था.

प्रशांत भूषण ने बाद में अपने पुराने वाले ट्वीट को कोट ट्वीट करते हुए लिखा कि उन्होंने जो वीडियो शेयर किया वो पुराना है.

I am told that this is not a recent video. But the lesson remains the same https://t.co/k3blzDxZzE

— Prashant Bhushan (@pbhushan1) August 6, 2021