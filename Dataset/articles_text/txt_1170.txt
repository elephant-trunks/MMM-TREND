सूरत में 21 साल की एक महिला जो कि लंडन से आई थी, कोरोना वायरस के लिए पॉज़िटिव पायी गयीं. जब इस आर्टिकल को लिखा जा रहा था, तब तक गुजरात में कोरोना वायरस के पॉजिटिव केसेज़ 13 हो चुके थे. ऐसे में सूरत की कथित COVID-19 पॉजिटिव महिला का वीडियो वायरल हो रहा है. वीडियो में ये महिला लोगों से अपील करती है कि कोई भी इस ख़तरनाक वायरस को हल्के में न ले. वो बताती है कि उसे ICU में रखा गया है. वो अपने हाथों में लगे तमाम फ्लुइड्स के एंट्री पॉइंट्स को दिखाती हैं और और सभी से कहती हैं कि वो सिगरेट वगैरह पीना छोड़ दें. वो कहती हैं, “मैं इंटेंसिव केयर यूनिट में हूं. इसके बिना मैं सांस नहीं ले सकती हूं. इन्हें (डॉक्टर्स को) मेरी धमनियों में इसे डालना पड़ा है. मुझे दोनों हाथों में cannula लगायी गयी हैं. और ये जो मेरी हालत है, ये पहले से 10 गुना बेहतर है. मुझे तो अब दिनों की संख्या भी नहीं याद है.”

ये वीडियो क्लिप व्हाट्सऐप पर ख़ूब फॉरवर्ड हो रही है. कहा जा रहा है कि इस वीडियो में दिख रही महिला का नाम रीता बचकानीवाला है और ये सूरत से हैं. इसके बाद मेसेज में प्रधानमंत्री मोदी द्वारा कही गयी बातों को फॉलो करने सम्बंधित एक इमोशनल अपील है. फिर बताया जाता है कि अगर ऐसा नहीं किया तो हालत वैसी ही हो जाएगी जैसी इस वीडियो में पेशेंट की हुई है. मेसेज में लिखा है, “सूरत में लंदन से लौटी पारसी युवती रीता बचकानीवाला ने लोगों को जागरूक करने के लिए एक अत्यंत साहस का काम किया है और आईसीयू से अपना एक वीडियो बनाकर डाला है ताकि लोग जान सकें कि करोना वायरस कितना घातक है रीटा बचकानीवाला इटली से लंदन और लंदन से सूरत आई और 4 दिन के बाद उनकी तबीयत बहुत खराब हो गई और डॉक्टरों ने उन्हें करोना की पुष्टि की अब वह सांस नहीं ले पा रही है उन्होंने खुद बताया कि उन्हें बाहर से ऑक्सीजन दिया जा रहा है इसलिए वह सांस ले पा रही है इसलिए मित्रों मोदी जी ने जो कहा है हमें उन सुझावों पर अमल करना ही पड़ेगा”

फ़ेसबुक, ट्विटर, इन्स्टाग्राम पर इस मेसेज को कई लोगों ने शेयर किया है.

कनाडा के प्रधानमंत्री की पत्नी होने का भी क्लेम –

इस वीडियो के ही सन्दर्भ में एक और क्लेम चल रहा है. इसके अनुसार, “जो लोग इसे अभी भी सीरियसली नहीं ले रहे हैं, देख लें कि ये कनाडा के प्रधानमंत्री की पत्नी हैं. इनके पास सबसे बेहतरीन सुविधायें हैं लेकिन फिर भी इन्हें भुगतना पड़ रहा है. प्लीज़ आप लोग सावधान रहें.”

कनाडा के प्रधानमंत्री जस्टिन ट्रूडो की पत्नी सोफ़ी हाल ही में लंडन से वापस आई थीं और COVID-19 के लिए पॉजिटिव पाई गयी थीं. इसी के बाद से ये मेसेज व्हाट्सऐप, फ़ेसबुक पर वायरल हो चुका है.

ऑल्ट न्यूज़ को ट्विटर हैंडल Hoaxeyeके हवाले से एक फ़ैक्ट-चेक मिला. इसमें बताया गया था कि एक कथित कोरोना वायरस पेशेंट का वीडियो यूके में खूब वायरल हुआ है और दावा किया जा रहा था कि ‘वीडियो असली है.’

Yesterday one video of an alleged Coronavirus patient in UK raised a lot of discussion and questions. It was impossible to verify any of the claims. Based on new info, it seems the video was real. Update here: https://t.co/jPzN0oyRiS

— HoaxEye (@hoaxeye) March 20, 2020