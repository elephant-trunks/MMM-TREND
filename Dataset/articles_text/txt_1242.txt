7 फ़रवरी को शिरोमणि अकाली दल के सदस्य मनजिंदर सिरसा ने पंजाब के मुख्यमंत्री अमरिंदर सिंह को टैग करते हुए एक ट्वीट किया. उन्होंने ‘पंजाब में शिक्षा की ख़राब हालत’ पर निशाना साधा. सिरसा ने अपने ट्वीट (आर्काइव) में एक लिंक भी शेयर किया है जिसमें दावा किया गया कि ‘पंजाब’ में 1.5 मिलियन बच्चे स्कूल नहीं जाते हैं.

सिरसा ने अपने ट्वीट में लिखा, “CM @capt_amarinder Ji, your part time batsman @VijayIndrSingla ran away in the middle of innings; it’s time you come to the crease and answer on the deteriorating standards of education in Punjab Another news report points out the sorry state of affairs”

(अनुवाद – “मुख्यमंत्री अमरिंदर सिंह जी, आपके पार्ट टाइम बैट्समैन विजय इंदर सिंगला इनिंग्स के बीच में ही भाग गए; यही वक़्त है कि आप सामने आकर पंजाब में शिक्षा की बिगड़ती स्थिति के बारे में बताएं. एक अन्य रिपोर्ट में भी शिक्षा की ख़राब हालत के बारे में बताया गया है.”)

CM @capt_amarinder Ji, your part time batsman @VijayIndrSingla ran away in the middle of innings; it’s time you come to the crease and answer on the deteriorating standards of education in Punjab

Another news report points out the sorry state of affairs –https://t.co/x2WQJKtuyC https://t.co/XYPNXx3guW — Manjinder S Sirsa (@mssirsa) February 7, 2020

फ़ैक्ट-चेक

सिरसा ने पंजाब में शिक्षा की ख़राब स्थिति के बारे में पंजाब के मुख्यमंत्री पर निशाना साधने के लिए जिस आर्टिकल के लिंक को शेयर किया है वह दरअसल पाकिस्तान के पंजाब में शिक्षा की हालत को दिखाती एक रिपोर्ट है.

सिरसा ने पाकिस्तान स्थित शिक्षा मैगज़ीन, Academia Magazine की 2019 की एक रिपोर्ट का लिंक शेयर किया. इस रिपोर्ट में बताया गया था कि पंजाब में तकरीबन 1.5 मिलियन बच्चे स्कूल से वंचित है. रिपोर्ट में लिखा है कि ये आंकड़ा 2018 के आंकड़ों से थोड़ा सा ही बेहतर है जिसमें तक़रीबन 1.59 मिलियन बच्चे स्कूली शिक्षा से वंचित थे. रिपोर्ट के दूसरे पैराग्राफ़ में लिखा है, “The annual enrolment campaign was formally launched on March 20, 2019 by Punjab Chief Minister Sardar Usman Buzdar and dubbed the Enrolment and Retention Campaign 2019.“ (अनुवाद – “वार्षिक नामांकन अभियान की शुरुआत 20 मार्च, 2019 को पंजाब के मुख्यमंत्री सरदार उस्मान बुज़दार ने शुरू की थी और एडमीशन और आगे की पढ़ाई का अभियान 2019 में शुरू हुआ था.“)

पंजाब सरकार के शिक्षा और PWD मंत्री विजय इंदर सिंगला ने सिरसा के ट्वीट को रीट्वीट करते हुए लिखा, “@MSSirsa at least use the link which speaks of Punjab in India & not the Punjab in Pakistan, before spreading fake news & displaying utter ignorance. Now we know why have u been talking about schools, cuz you urgently need to go back to one to take basic lessons!”

(अनुवाद – “सिरसा जी, पूरी तरह से फ़ेक न्यूज़ फ़ैलाने और अज्ञानता दिखाने से पहले कृपया उस लिंक को शेयर करें, जिसमें भारत के पंजाब की बात की गयी हो, न कि पाकिस्तान के पंजाब की. अब हमें पता चला कि आप स्कूल की खराब शिक्षा की बात क्यों कर रहे हैं. क्योंकि आपको सबसे पहले वापस स्कूल जाने और सामान्य ज्ञान प्राप्त करने की ज़रूरत है.”)

.@MSSirsa at least use the link which speaks of Punjab in India & not the Punjab in Pakistan, before spreading fake news & displaying utter ignorance. Now we know why have u been talking about schools, cuz you urgently need to go back to one to take basic lessons! https://t.co/5VTDDn7Xkc — Vijay Inder Singla (@VijayIndrSingla) February 7, 2020

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.