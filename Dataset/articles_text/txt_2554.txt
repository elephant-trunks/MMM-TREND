“राजस्थान में एक गरीब किसान द्वारा बैंक के कर्जे ना चुकता कर पाने पर सरेआम रस्सियों से बाँध कर पीटती हुई पुलिस…” इन शब्दों के साथ I Support Ravish Kumar नाम के पेज ने 1 जून, 2018 को एक तस्वीर पोस्ट की है जिसमें पुलिस एक बुजुर्ग व्यक्ति को रस्सी से बांधकर डंडे से पीट रही है। इस पोस्ट को यह रिपोर्ट लिखे जाने तक 25,000 से ज्यादा बार शेयर किया गया है। इस पेज को 9 लाख से ज्यादा लोग फॉलो करते हैं।

इन्हीं दावों के साथ कई पेज और पर्सनल आईडी से भी इस तस्वीर को अपलोड किया गया है। प्रदीप भट्टाचार्य नाम के व्यक्ति ने अपने फेसबुक आईडी से इस तस्वीर को 30 मई को पोस्ट किया था जिसे 9000 से ज्यादा बार शेयर किया गया है। हालांकि इन्होने इस पोस्ट का क्रेडिट किसी अनिल मौर्या नाम के व्यक्ति को दिया है। ‘भक्तों का बाप रविश कुमार‘ नाम के पेज ने भी इन्ही दावों के साथ इस तस्वीर को अपने 1 लाख से ज्यादा फॉलोअर्स के बीच 30 मई को पोस्ट किया है जिसे 1 हजार से ज्यादा बार शेयर किया गया है। हरियाणा की बात नाम के पेज जिसके लगभग 1 लाख फॉलोअर्स हैं, इस पेज ने भी इस तस्वीर को शेयर किया है।

ट्विटर पर भी इस तस्वीर को यह कहते हुए पोस्ट किया गया है कि “राजस्थान में एक किसान को पुलिस ने सार्वजानिक रूप से बेरहमी से पीटा, क्योंकि वह 1000 रुपया लोन नहीं चूका पाया। न्याय कहाँ है?”

A farmer in Rajasthan being strapped, held captive & beaten in public by police for his inability to repay Rs 1,000 loan..Where's Justice? pic.twitter.com/qsoc2JpPk1

— Comrade Rahel (@Surabhi54775588) May 30, 2018