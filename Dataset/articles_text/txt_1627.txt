दुनिया ने #KashmirIssue पर ध्यान देना शुरू कर दिया है और यह अपने आप में पाकिस्तान के लिए एक कूटनीतिक जीत है। हमारा एकमात्र उद्देश्य, कश्मीर में मीडिया ब्लैकआउट के माध्यम से उन्हें चुप कराने के मोदी के प्रयासों के बावजूद, कश्मीरी आवाज़ों को सुनाना है। आज @nytimes में! #ImranKhanVoiceOfKashmir – (अनुवादित)

उक्त संदेश पाकिस्तान तहरीक-ए-इंसाफ (पीटीआई) के आधिकारिक हैंडल से ट्वीट किया गया, जो पाकिस्तान के पीएम इमरान खान की अध्यक्षता वाली राजनीतिक पार्टी है। इस संदेश के साथ, द न्यू यॉर्क टाइम्स के पहले पेज जैसी दिखाई देने वाली एक तस्वीर पोस्ट की गई थी। ट्वीट को अब डिलीट कर लिया गया है।

इस अखबार में छपी बातें कश्मीर के मुद्दे पर भारत सरकार को निशाना बनाती हैं। इसमें लिखा है, ‘कश्मीर के 80 लाख लोग 5 अगस्त से लाखों सैनिकों की घेराबंदी में हैं’ और ‘कश्मीर की यह घेराबंदी घोर नस्लवाद है।’ -(अनुवाद) इस तस्वीर को कई ट्विटर उपयोगकर्ताओं ने इस निहितार्थ के साथ साझा और रीट्वीट किया है कि द न्यूयॉर्क टाइम्स ने कश्मीर मुद्दे पर व्यापक कवरेज दिया है और 5 अगस्त से इस क्षेत्र में हुए कथित मानवाधिकारों के उल्लंघन को उजागर किया है।

From the pages of today’s.@nytimes : #Kashmir 8 million under siege by a million soldiers since August 5th. #EndtheSiege pic.twitter.com/zykhmbwZml

— Parthiban Shanmugam (@hollywoodcurry) September 27, 2019