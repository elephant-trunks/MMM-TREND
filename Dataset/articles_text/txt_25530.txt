पैगंबर विवाद पर मोईन अली ने दी भारत को धमकी?  - The Lallantop साइन इन करेंहोमशोज़देखिएबिहार चुनावAdvertisementHomeFact Checkmoeen ali boycott ipl regarding nupur sharma remarks fake tweet viral पैगंबर विवाद पर मोईन अली ने दी भारत को धमकी? सोशल मीडिया पर मोईन अली से जुड़ा दावा वायरल है. Advertisementवायरल दावे का स्क्रीनशॉटअंशुल सिंह9 जून 2022  (Updated: 10 जून 2022, 06:29 PM IST)SmallMediumLargeSmallMediumLargeदावामोईन अली (Moeen Ali). इंग्लैंड के ऑलराउंडर और IPL में चेन्नई सुपर किंग्स के लिए खेलने वाले खिलाड़ी. सोशल मीडिया पर मोईन अली से जोड़कर एक ट्वीट जमकर वायरल हो रहा है. इस ट्वीट को कई यूज़र्स मोईन की भारत को धमकी बताकर शेयर कर रहे हैं. ट्वीट के साथ एक तस्वीर भी है जिस पर लिखा है- आइ लव पैगंबर मोहम्मद.ट्वीट का कैप्शन अंग्रेजी में है, जिसका हिंदी अनुवाद है-अगर भारत अपने ईशनिंदा वाले बयान के लिए माफी नहीं मांगता है तो मैं फिर कभी मैच खेलने के लिए भारत नहीं जाऊंगा. मैं  IPL का भी बहिष्कार करूंगा और मैं अपने साथी मुस्लिम भाइयों से भी ऐसा करने की अपील करूंगा.वायरल ट्वीट का स्क्रीनशॉट.कुछ सोशल मीडिया यूज़र्स ने मोईन अली की फोटो के साथ वायरल ट्वीट वाला बयान लिख एक ग्राफिक्स कार्ड को भी शेयर कर रहे हैं.इंग्लैंड क्रिकेट टीम के क्रिकेटर मोइन अली ने कहा है अगर भारत हजरत मुहम्मद स.अ.व. पर बोले गए अपशब्द पर माफी नहीं मांगता तो वो कभी भी भारत में क्रिकेट नहीं खेलेंगे और अपने साथी खिलाड़ियों से भी ये करने को कहा है pic.twitter.com/M4Tbc9JH8J— Hasim Khan (@hasimbhai) June 8, 2022 अब इस ट्वीट को लेकर सोशल मीडिया पर अलग-अलग तरह की प्रतिक्रियाएं देखने को मिल रही हैं.पड़तालआखिर इस ट्वीट का सच क्या है? अगर ये ट्वीट मोईन अली ने किया है तो उन्हें इस तरह का ट्वीट करने की जरूरत क्यों पड़ी?  इन तरह के सभी सवालों का जवाब मानने के लिए 'दी लल्लनटॉप' ने पड़ताल की.सबसे पहले हमने वायरल ट्वीट को गौर से देखा. ट्वीट जिस अकाउंट से किया गया उसकी प्रोफाइल में मोईन अली की तस्वीर है और ट्विटर हैंडल है @Moeen_Ali18. इसके बाद इस यूज़रनेम से जब हमने ट्विटर पर सर्च किया तो जो अकाउंट हमें मिला वो सस्पेंड हो चुका है.                                                                                             सर्च से हमें archive.today पर इस अकाउंट से जुड़े हुए आर्काइव मिले. अकाउंट के बायो में स्पष्ट रूप से लिखा है - NotOfficial. ये अकाउंट ट्विटर पर May 2022 को अस्तित्व में आया था.                                                                                 इसके बाद हमने वायरल हो रहे बयान से जुड़ीं मीडिया रिपोर्ट्स को इंटरनेट पर खोजा. सर्च से हमें एक भी ऐसी विश्वसनीय रिपोर्ट नहीं मिली जो वायरल ट्वीट के सच होने की पुष्टि करती हो. मोईन एक अंतर्राष्ट्रीय क्रिकेटर हैं और भारत समेत पूरी दुनिया में अपने खेल के लिए जाने जाते हैं. अगर ऐसा कुछ होता तो मीडिया में खबरें जरूर छपतीं.इसके अलावा हमें मोईन अली से जुड़ा कोई भी आधिकारिक ट्विटर अकाउंट नहीं मिला. इंग्लैंड क्रिकेट बोर्ड की वेबसाइट पर मोईन अली की प्रोफाइल पर एक ट्विटर अकाउंट का लिंक है. लेकिन इस अकाउंट पर न तो कोई ट्वीट है, न ही वेरिफाइड है और न ही कोई प्रोफाइल पिक्चर है.                                                                                    29 जुलाई 2020 को ब्रिटिश मीडिया संस्थान The Guardian को दिए इंटरव्यू में मोईन अली ने बताया था कि वो कुछ समय पहले पूरी तरह से सोशल मीडिया छोड़ चुके हैं. The Guardian में Moeen Ali का इंटरव्यू.हमने मोईन अली के ट्विटर अकाउंट को लेकर इंग्लैंड क्रिकेट बोर्ड से ई-मेल के जरिए संपर्क किया है. जैसे ही हमें ECB की तरफ से कोई जवाब मिलता है उसे स्टोरी में अपडेट कर दिया जाएगा.नतीजाकुल मिलाकर हमारी पड़ताल में वायरल दावा गलत साबित हुआ. जिस ट्वीट को आधार बनाकर मोईन अली द्वारा ईशनिंदा पर भारत के बॉयकॉट करने की बात की जा रही है वो ट्वीट मोईन अली ने नहीं किया है. साथ ही ट्विटर अकाउंट @Moeen_Ali18 से मोईन अली का कोई लेना-देना नहीं है.वीडियो: शाहरुख खान को अमेरिका के एयरपोर्ट पर रोकने का दावा वायरलAdvertisementAdvertisement()