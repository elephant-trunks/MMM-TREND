29 जनवरी 2021 को समाजसेवी अन्ना हज़ारे ने किसान प्रदर्शन के समर्थन में 30 जनवरी से आमरण अनशन करने का ऐलान किया था. इस ऐलान के बाद केंद्रीय कृषि राज्य मंत्री कैलाश चौधरी के साथ महाराष्ट्र के पूर्व मुख्यमंत्री देवेंद्र फडणवीस ने अन्ना हज़ारे से मुलाकात की. और अन्ना हज़ारे को अनशन पर जाने से रोक लिया. इस घटनाक्रम को लेकर सोशल मीडिया पर अन्ना हज़ारे का विरोध भी हुआ. इस बीच 29 जनवरी 2021 से सोशल मीडिया पर अन्ना हज़ारे की भाजपा अध्यक्ष जेपी नड्डा के साथ एक तस्वीर वायरल है. तस्वीर में अन्ना हज़ारे ने भाजपा का स्कार्फ़ पहना है. दावा है कि अन्ना हज़ारे ने जेपी नड्डा की मौजूदगी में भाजपा की सदस्यता स्वीकार कर ली.

ट्विटर हैन्डल “@iAnnaHaare” ने ये तस्वीर ट्वीट करते हुए लिखा, “माननीय श्री जेपी नड्डा की मौजूदगी में आज भारतीय जनता पार्टी की सदस्यता ग्रहण की!!” आर्टिकल लिखे जाने तक इस ट्वीट को 1,500 बार रीट्वीट और 7,700 बार लाइक किया गया है. (आर्काइव लिंक)

फ़ेसबुक पेज “मैं कॉंग्रेस हूँ” ने ये तस्वीर इसी दावे के साथ पोस्ट की.

फ़ेसबुक और ट्विटर पर ये तस्वीर ऐसे ही दावे के साथ वायरल है.

तस्वीर को ध्यान से देखने पर ही मालूम हो जाता है कि ये एडिटेड तस्वीर है. तस्वीर में अन्ना हज़ारे के चेहरे और गर्दन के बीच फ़र्क साफ़ दिखता है. इसका मतलब है कि मूल तस्वीर में दिखने वाले व्यक्ति के चेहरे पर अन्ना हज़ारे का चेहरा लगा दिया है. इसके अलावा, तस्वीर पर “@AnnaHaare” भी लिखा है. हाल में इस हैन्डल का नाम हाल में बदलकर “@iAnnaHaare” किया गया.

This slideshow requires JavaScript.

मूल तस्वीर

रिवर्स इमेज सर्च करने पर हमें ये तस्वीर नवभारत टाइम्स के 25 जून 2020 के आर्टिकल में मिली. आर्टिकल में शामिल तस्वीर में अन्ना हज़ारे की जगह ज्योतिरादित्य सिंधिया हैं. 12 मार्च 2020 के इकनॉमिक टाइम्स के आर्टिकल के मुताबिक, ज्योतिरादित्य सिंधिया 11 मार्च 2020 को भाजपा में शामिल हुए थे. ये तस्वीर उसी की है.

ज्योतिरादित्य सिंधिया ने 9 मार्च 2020 को कांग्रेस से इस्तीफ़ा दे दिया था. उन्होंने 11 मार्च को भाजपा की सदस्यता ली थी. NDTV ने ज्योतिरादित्य सिंधिया के भाजपा में शामिल होने की खबर ट्वीट की थी.

Watch | “This is a very democratic party where every individual gets a say… #JyotiradityaMScindia will get the opportunity too”: BJP’s JP Nadda welcomes him to the party#jyotiradityamscindia #MadhyaPradeshCrisis #MPPoliticalCrisis pic.twitter.com/q3Cp5GQa4z

— NDTV (@ndtv) March 11, 2020