कर्नाटका में कोरोना महामारी के कारण 8 मई को करीब 600 लोगों की मौत हुई है जो महामारी की शुरुआत से अब तक सबसे ज़्यादा है. 8 मई की रिपोर्ट के मुताबिक़, बीते 24 घंटों में राज्य में कोरोना के 48,781 केस दर्ज हुए. इसके बाद संक्रमण के कम होने के कोई आसार नहीं दिख रहे हैं. लेकिन कर्नाटका में महामारी के साथ-साथ सांप्रदायिक और ग़लत सूचनाएं भी बढ़ती जा रही हैं. भाजपा सांसद तेजस्वी सूर्या ने हाल ही में दक्षिण बेंगलुरू में कोविड वॉर रूम के मुस्लिम कर्मचारियों पर बेड के लिए भ्रष्टाचार करने का आरोप लगाया था. फ़िलहाल इन 17 कर्मचारियों को इस मामले में क्लीन चीट मिल चुकी है और ये लोग वापस अपने काम पर लौट सकते हैं. इस बीच, सोशल मीडिया पर मुस्लिम समुदाय के लोगों की आलोचना करने का दौर भी जारी है.

[पढ़े : तेजस्वी सूर्या ने बेंगलुरु के बेड स्कैम को दिया सांप्रदायिक रूप, 16 मुस्लिम कर्मचारियों पर लगाए ग़लत आरोप]

फ़र्ज़ी ख़बरें शेयर करने के तंत्र में सबसे बड़ा नाम पोस्टकार्ड न्यूज़ कन्नड़ा (जिसके इंग्लिश आउटलेट को फ़ेसबुक पर बैन कर दिया गया है) ने दावा किया कि 5-8 मुस्लिम किसी एजेंसी से जुड़ गए हैं और कोरोना मरीज़ों का अंतिम संस्कार कर 7 से 8 हज़ार कमा रहे हैं. ये एजेंसी हर डील पर 35 हज़ार रुपये कमा रही है.

[पढ़े : पोस्टकार्ड न्यूज़ – फ़र्ज़ी खबरों की फैक्ट्री जो हमेशा ज़हर उगलती है]

इस दावे को पोस्टकार्ड न्यूज़ के फ़ाउन्डर महेश विक्रम हेगड़े ने भी शेयर किया है. आर्टिकल लिखे जाने तक इस पोस्ट को 2 हज़ार से ज़्यादा बार शेयर किया जा चुका है. साल 2018 में हेगड़े को बेंगलुरू क्राइम ब्रांच ने एक जैन साधु पर मुस्लिमों के हमला करने की झूठी खबर चलाने के लिए गिरफ़्तार किया था.

ग्राफ़िक पर जो लिखा है, उसके मुताबिक, “क्या आपको पता है? बेंगलुरू में एजेंसी एक कोरोना मरीज़ का अंतिम संस्कार करने के लिए 35 हज़ार रुपये वसूल कर रही है. ये एजेंसी इन शवों को बाहर किसी मुस्लिम व्यक्तियों को 7 से 8 हज़ार रुपये में दे देती है. शमशान घाट पर मुस्लिम धर्म से जुड़ी टोपी पहने लोग अंतिम संस्कार की तस्वीरें खींच कर सोशल मीडिया पर शेयर करते हैं. ये एक बड़ा घोटाला है, सरकार को इसकी जांच कर इन्हें तुरंत गिरफ़्तार करना चाहिए.”

महेश विक्रम हेगड़े ने ये दावा इंग्लिश में भी ट्वीट किया है.

Agencies in Bangalore cracked deal & charge Rs 35000 for covid funeral

Agency gives Rs 7 to 8000 to 5-8 peacefuls to do it

Peacefuls share images as if they doing social work

Now PFI-SDPI filed case against me

It’s 13th case against me

I consider it 13th star on my shoulder

— Mahesh Vikram Hegde (@mvmeet) May 8, 2021