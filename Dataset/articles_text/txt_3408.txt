इंडिया TV के मुख्य संपादक और चेयरमैन रजत शर्मा ने 3 जनवरी को ट्वीट करते हुए कहा कि 190 देशों ने भारत द्वारा बनाई गयी कोरोना वैक्सीन की बुकिंग पहले ही कर ली है. रजत शर्मा के इस ट्वीट को ये आर्टिकल लिखे जाने तक 4,500 से ज़्यादा लोग रीट्वीट कर चुके हैं.

एक अन्य ट्वीट में उन्होंने लिखा कि वो भारत बायोटेक की कोवैक्सीन (Covaxin) की बात कर रहे हैं.

ड्रग्स कंट्रोलर जनरल ऑफ़ इंडिया (DCGI) ने हाल ही में भारत बायोटेक द्वारा बनाई गयी वैक्सीन और सीरम इंस्टिट्यूट ऑफ़ इंडिया (SII) द्वारा बनाई गयी ऑक्सफ़ोर्ड-ऐस्ट्रा ज़ेनेका वैक्सीन (कोविडशील्ड) के सीमित (रिस्ट्रिक्टेड) प्रयोग को मंज़ूरी दी है. इसके प्रभाव दिखाने के लिए फे़ज़ 3 के आंकड़े अभी तक सार्वजानिक नहीं किये गये हैं और यही कारण है कि कई शोधकर्ताओं ने कोवैक्सीन के इमरजेंसी में प्रयोग पर सवाल उठाये हैं. ऑल्ट न्यूज़ साइंस की संपादक डॉक्टर सुमैया शेख ने भी भारत बायोटेक की कोवैक्सीन के फे़ज़ 1 और 2 के प्रभाव का विश्लेषण करते हुए एक ट्वीट थ्रेड लिखा था.

My analysis of the paper released by #BharatBiotech researchers & the Press Statement by the Drugs Controller General of India (DCGI) on Restricted Emergency approval of 1out of 3 COVID-19 virus vaccine from Bharat Biotech: A thread…

— Dr Sumaiya Shaikh (@Neurophysik) January 3, 2021