24 फरवरी, 2018 को बिहार के मुजफ्फरपुर ज़िले में एक गाड़ी के स्कूल से टकरा जाने के कारण 9 बच्चों की मौत हो गयी और 24 घायल हो गए। यह भयानक दुर्घटना राजनीतिक दलों के लिए सबसे बड़ा मुद्दा था क्योंकि आरोपी भाजपा कार्यकर्ता हैं।

#SpotVisuals: Nine students dead, 24 injured after a vehicle rammed into a school building in #Bihar's Muzaffarpur pic.twitter.com/n8E4UNwY8R — ANI (@ANI) February 24, 2018

ऑल्ट न्यूज़ ने टीवी चैनलों और अंग्रेजी और हिंदी अखबारों में इस खबर के कवरेज को देखा ताकि ये पता लगाया जा सके कि यह मुद्दा टीवी के प्राइम टाइम और अखबार के पहले पन्ने पर आया की नहीं। हमने 24 और 25 तारीख को टीवी चैनलों का प्राइम टाइम कवरेज देखा। और अखबारों का रविवार संस्करण देखा यानि 25 फरवरी, दुर्घटना के एक दिन बाद का संस्करण। हमें यह नतीजे मिले।

अंग्रेजी

टीवी न्यूज़ चैनल

टाइम्स नाउ

टाइम्स नाउ के लिए नौ बच्चों की मौत की खबर उस घटना के दिन मणिशंकर अय्यर जितना महत्त्व नहीं रखती थी। जिस दिन यह दुर्घटना घटी यानि – शनिवार को – उस दिन मुख्यधारा के टीवी चैनलों की मनपसंद हस्ती (अय्यर) उनके टीवी स्क्रीन पर थे।

I’ve known him for 50 years since we were undergraduates. He’s a brilliant person: Sumanth C Raman, Political Analyst from #AiyarSecretMeetTape pic.twitter.com/iMbJg3rN85 — TIMES NOW (@TimesNow) February 24, 2018

चैनल के सीनियर एंकर राहुल शिवशंकर ने रात 8 बजे #AiyarSecretMeetTape का हैशटैग चलाया। दूसरा विषय हाल में हुए बैंक घोटाले थे। अगले दिन, रविवार को, यानि 25 फरवरी को, इस चैनल ने श्रीदेवी की खबर चलाई। 26 फरवरी से चैनल ने इस खबर पर जोर देना शुरू किया और इस पर प्राइम टाइम शो भी रखा।

BJP is helping Manoj Baitha. Earlier they said he is not a member, later they accepted and suspended him: Abdul Hafeez Gandhi, Leader, SP #KillerBaithaEscapes pic.twitter.com/RVVuEbDDSP — TIMES NOW (@TimesNow) February 27, 2018

रिपब्लिक टीवी

रिपब्लिक के लिए 24 फरवरी को सबसे महत्वपूर्ण खबर गायक पापोन का विवाद था। पापोन का एक नाबालिग लड़की को चूमते हुए एक विडियो वायरल हो जाने के बाद वे विवाद में घिर गए थे। चैनल ने #ArrestPapon नाम का हैशटैग चलाया और इस ही पर ट्विटर पर वोट कराया। सवाल था: “क्या विकृत मानसिकता वाले पापोन की गिरफ्तारी होनी चाहिए?” रिपब्लिक टीवी ने 26 फरवरी यानि घटना के दो दिन बाद मामले में हुई एफ़आईआर की रिपोर्टिंग की और भाजपा के आरोपी मनोज बैठा पर नज़र रखने का दावा किया।

#BJPNetaHitAndRun | The BJP leader, who is named in the FIR for mowing down 9 children, is abscondinghttps://t.co/Ztxy9O7pA3 — Republic (@republic) February 26, 2018

इंडिया टुडे

इंडिया टुडे ने तत्काल इस स्टोरी को 24 फरवरी को कवर किया और इस पर मुज़्ज़फ़्फ़रपुर से एक ग्राउंड रिपोर्ट ही की जिसमें घटना का विस्तृत कवरेज किया गया।

9 innocent children lost their lives in a tragic accident in Muzaffarpur. Know more about this accident in this report by @rohit_manas.#ReporterDiary

Watch more videos at https://t.co/Nounxo6IKQ pic.twitter.com/NogP1V5Prl — India Today (@IndiaToday) February 24, 2018

लेकिन प्राइम टाइम स्लॉट में 24 फरवरी को चैनल ने भारत-पाकिस्तान रिश्तों पर और 25 फरवरी को श्रीदेवी की खबर को चलाया। एंकर गौरव सावंत ने अपने कार्यक्रम #इंडिया_फर्स्ट में भारत-पाक रिश्तों को लेकर बहस करवाई। सवाल था “क्या समय आ गया है की भारत को पाकिस्तान के साथ सभी खेल-कूद व सांस्कृतिक रिश्ते तोड़ देने चाहिए?”

Is it time for India to cut off all sports, cultural connections with Pakistan?#IndiaFirst with @gauravcsawant @JaiveerShergill @SudhanshuTrived

Watch full weekend special show https://t.co/JI3pfopiAz pic.twitter.com/UtN9rQfaST — India Today (@IndiaToday) February 24, 2018

एनडीटीवी

एनडीटीवी ने इस घटना को उसी दिन कवर किया। चैनल ने लगातार इस स्टोरी का कवरेज जारी रखा और इस दुर्घटना पर कई रिपोर्ट की। कुल मिलाकर इस खबर को चैनल ने महत्त्व दिया।

BJP suspends Bihar leader accused of running over 9 children with his SUV https://t.co/ODvykZhOvZ pic.twitter.com/rjEcVsITvY — NDTV (@ndtv) February 27, 2018

सीएनएन न्यूज़18

सीएनएन न्यूज़18 ने इस घटना पर एक ग्राउंड रिपोर्ट पेश की जिसमें उनके रिपोर्टर ने मारे गए बच्चों के घरवालों से बात की। चैनल ने 26 फरवरी को रात 10 बजे के स्लॉट में प्राइम टाइम खबर को जगह दी और नितीश कुमार की सरकार पर निशाना साधा।

अखबार

इस खबर को महत्त्व देने के मामले में अखबारों का रव्वैया भी न्यूज़ चैनलों जैसा ही था। हमने प्रमुख अखबारों के दिल्ली संस्करण पर नज़र डाली तो हमें यह मिला:

टाइम्स ऑफ़ इंडिया

25 फरवरी के टाइम्स ऑफ इंडिया के पहले पेज पर इस खबर को कोई जगह नहीं मिली।

यह खबर अखबार के अंदर के पेज में कहीं छिपी हुई थी। पेज 10 के एक छोटे से कॉलम में इस स्टोरी का ज़िक्र किया गया। इस खबर में आरोपी के भाजपा कार्यकर्ता होने का कोई उल्लेख नहीं था।

हिंदुस्तान टाइम्स

हिंदुस्तान टाइम्स के लिए यह सबसे बड़ी खबर थी जो 25 फरवरी के संस्करण के पहले पेज पर कवर की गयी। लेकिन इस खबर में आरोपी के भाजपा के साथ तालुकात का कोई ज़िक्र नहीं था।

इंडियन एक्सप्रेस

इंडियन एक्सप्रेस जो ह्यूमन इंटरेस्ट की खबरों को तव्वजो देने के लिए मशहूर है वह भी इस खबर को संडे एक्सप्रेस के फ्रंट पेज में देने में नाकाम रहा।

उसकी जगह ठीक टाइम्स ऑफ इंडिया के जैसे एक्सप्रेस ने भी इस खबर को पेज 9 पर लगाया। हालांकि एक्सप्रेस ने इस खबर को टाइम्स से ज़्यादा महत्त्व दिया जिसके चलते इसे ज़्यादा जगह भी मिली। लेकिन यहां भी आरोपी की राजनीतिक पृष्टभूमि का कोई वर्णन नहीं था।

डीएनए

डेली न्यूज़ एंड एनालिसिस (डीएनए) एक और प्रमुख अंग्रेजी भाषी दैनिक अखबार है जिसने 25 फरवरी को इस खबर को अपने फ्रंट पेज पर जगह दी। यह खबर इनके फ्रंट पेज के निचले हिस्से के दाहिने कॉलम में रखी गयी।

हिंदी

टीवी न्यूज़ चैनल

ज़ी न्यूज़

ज़ी न्यूज़ देश में सबसे ज़्यादा देखे जाने वाले चैनलों में से एक है। इसने 24 फरवरी को मुज़्ज़फ़्फ़रपुर से इस खबर को कवर किया। उनकी रिपोर्ट की हैडलाइन थी: ‘बिहार में भाजपा लीडर की कार भीड़ से टकराई, 9 बच्चों की मौत, कई घायल’।

BJP leader's car hits crowd in Bihar; 9 children killed, many injuredhttps://t.co/6h8jggzOQd pic.twitter.com/6YDM4fHuqO — Zee News (@ZeeNews) February 24, 2018

लेकिन प्राइम टाइम का फोकस अन्य खबरों पर था। एंकर सुधीर चौधरी ने निजी अस्पतालों द्वारा मरीज़ों को झांसा देकर लूटने पर चर्चा की।

रविवार 25 फरवरी को अपेक्षानुसार प्राइम टाइम शो पर श्रीदेवी की खबर थी। चैनल ने 2019 में संघ परिवार की नरेंद्र मोदी को विजयी बनाने की योजना पर भी चर्चा की।

आज तक

एक और लोकप्रिय चैनल आज तक पर दुर्घटना के दिन खबर दिल्ली और केंद्र सरकार के बीच चल रही लड़ाई पर केंद्रित था।

अगले दिन 25 फरवरी को चैनल ने दुर्घटना पर मुज़्ज़फरपुर से ग्राउंड रिपोर्ट पेश की।

इंडिया टीवी

रजत शर्मा के इंडिया टीवी चैनल ने इस खबर को 24 फरवरी की दोपहर को सबसे पहले मुज़्ज़फ़्फ़रपुर से प्रसारित किया। इसके अलावा इस चैनल पर इस खबर को बहुत कम कवरेज मिला।

#BreakingNews: 9 students killed, 24 injured after vehicle rams into school building in #Bihar https://t.co/Su1cYaaguQ — India TV (@indiatvnews) February 24, 2018

प्राइम टाइम पर चैनल ने नीरव मोदी और विराट कोहली पर खबरें चलाई और अगले दिन सारा कवरेज श्रीदेवी के नाम था।

हिंदी अखबार

दैनिक जागरण

सबसे ज़्यादा पढ़े जाने वाले हिंदी अखबारों में से एक दैनिक जागरण ने 25 फरवरी के रविवार के संस्करण में नीरव मोदी की खबर को मुख्य खबर बनाया। इस खबर में यह बताया गया की किस तरह सरकार इस मामले से निपटने के लिए कड़े कदम उठा रही है और कैसे महीने भर के अंदर चार्जशीट दायर कर दी जायेगी। मुज़्ज़फ़्फ़रपुर और उस हादसे में जान गवाने वाले बच्चों का फ्रंट पेज पर कोई ज़िक्र नहीं था।

अमर उजाला

अमर उजाला एक लोकप्रिय हिंदी अखबार है। इस अखबार ने बिहार से आयी इस दुखद खबर को फ्रंट पेज पर जगह दी और खबर के साथ न्याय किया।

हिंदुस्तान

हिंदुस्तान ने इस खबर को 25 तारीख के अंक में फ्रंट पेज पर सबसे ऊपर बीचोबीच जगह दी।

नवभारत टाइम्स

टाइम्स ऑफ़ इंडिया ग्रुप के अखबार नवभारत टाइम्स ने इस खबर को अपने फ्रंट पेज पर जगह नहीं दी। बल्कि उसको पेज 3 पर एक छोटे से कॉलम में “फास्ट न्यूज़” सेक्शन में लिया।

हालांकि टीवी न्यूज़ चैनलों ने मुज़्ज़फ़्फ़रपुर की इस खबर को तत्काल रिपोर्ट तो किया और कुछ चैनलों ने ग्राउंड रिपोर्ट भी की लेकिन उनके प्राइम टाइम स्लॉट शनिवार और रविवार को अन्य खबरें चली जिसमें श्रीदेवी की खबर प्रमुख थी। इस खबर को 26 फरवरी के बाद, यानि 2 दिन बाद, ज़्यादा कवरेज मिला। इसके अलावा हमने देखा की जैसे ही आरोपी की राजनीतिक पृष्टभूमि सामने आयी सभी चैनलों ने इसका ज़िक्र किया जबकि 25 फरवरी को अखबारों में आयी खबरों में यह पहलू गायब था। जहां तक अख़बारों का सवाल है, जहां कुछ अखबारों ने इस खबर को महत्त्व दिया वहीँ कई अखबारों ने इस दुर्घटना को करीब-करीब नज़रअंदाज़ कर दिया।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.