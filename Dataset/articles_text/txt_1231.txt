25 फ़रवरी के ट्विटर ट्रेंड्स में ‘mosque’ और ‘Rana Ayyub’ टॉप पर रहा. ये तब हुआ जब अयूब ने एक वीडियो ट्वीट किया. वीडियो में कुछ लोगों को एक मस्जिद पर हनुमान झंडा लहराते हुए ‘जय श्री राम’ और ‘हिंदुओं का हिंदुस्तान’ नारे लगाते हुए सुना जा सकता है. अयूब ने बाद में इस वीडियो को तहसीन पूनावाला के दावे के बाद डिलीट कर दिया. तहसीन का दावा था कि इस वीडियो का नागरिकता संशोधन कानून से कोई लेना देना नहीं है. अयूब ने इस वीडियो की पुष्टि करने के बाद इसे फ़िर से शेयर किया है.

Re-posting this video after verifying its authenticity. It is from Delhi. Men marching on top of a mosque, vandalising it and placing a saffron flag over it. pic.twitter.com/bScgJMxKc3

इसका जवाब देते हुए पूनावाला ने नॉर्थ वेस्ट के DCP का एक बयान सामने रखा. DCP ने बयान दिया था कि अशोक विहार एरिया में कोई भी मस्जिद नहीं तोड़ी गई.

ये ध्यान देने लायक है कि पूनावाला ने ‘ANI’ के ट्वीट को शेयर किया है जिसे करीब 8,000 से ज़्यादा बार लाइक किया जा चुका है. इसके बाद कई लोगों ने ये दावा किया कि अयूब गलत जानकारी फैला रही हैं.

Dear @DelhiPolice fake news was spread by @RanaAyyub who is a serial offender.Hope you take strict action against her. How does @washingtonpost associate itself with a communal bigot and a hatemongers. #RanaAyub #DelhiRiots pic.twitter.com/rpW00atZrs

साध्वी खोसला सहित कई लोगों ने अयूब की गिरफ़्तारी की मांग की है. रमेश सोलंकी ने दावा किया कि अयूब ने दो साल पुराना बिहार का वीडियो शेयर किया है और उन्होंने लिखा कि वे पत्रकार के खिलाफ़ शिकायत दर्ज़ करवाएंगे.

DCP के बयान के आधार पर ‘टाइम्स नाउ’ ने एक शो में इस वीडियो को फ़र्ज़ी घोषित कर दिया. दक्षिणपंथी वेबसाइट ऑपइंडिया ने सोशल मीडिया के इस दावे पर एक रिपोर्ट प्रकाशित कर दी. उन्होंने रिपोर्ट में बताया कि वे इन दावों की सच्चाई की पुष्टि नहीं करते हैं.

Police responds to the fake ‘mosque vandalising’ video being circulated on social media.

द वायर की नाओमी बार्टन ने रिपोर्ट किया कि वीडियो में दिख रही मस्जिद दिल्ली के अशोक नगर की है. (इसे पहले आर्टिकल में अशोक विहार का बताया गया था.) ऑल्ट न्यूज़ को मीनार पर चढ़ने और हनुमान झण्डा लहराने का अच्छी वीडियो क्वालिटी वाली फ़ुटेज मिली.

एक यूट्यूब यूज़र ने अलग एंगल से लिए गए वीडियो को अपलोड किया था.

बार्टन ने ट्वीट कर बताया कि वो खुद मीनार पर हनुमान झंडा लहराने और मस्जिद के पास की एक फ़ुटवेयर शॉप लुटने की घटना की साक्षी रही हैं.

Making this very clear : I personally saw the flag on top of the miniaret of the mosque at Ashok NAGAR, not VIHAR.

The mosque had been burned, and a footwear shop underneath it was looted in front of my eyes. https://t.co/tRLTWsz6qP

— Naomi Barton (@therealnaomib) February 25, 2020