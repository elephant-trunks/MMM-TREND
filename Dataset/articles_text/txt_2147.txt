अभिनेत्री और मथुरा से भाजपा सांसद हेमा मालिनी ने हाल ही में उत्तर प्रदेश में अपने चुनाव अभियान की शुरुआत की, जहां उन्हें एक खेत में, दरांती पकड़े, गेहूं के गट्ठरों के साथ महिलाओं की मदद करते देखा गया। इस यात्रा को लेकर सोशल मीडिया में हेमा मालिनी को निशाना बनाया गया है। यह दिखाने के लिए, कि कैसे फोटो खिंचवाने के पहले भाजपा सांसद हेलीकॉप्टर से गेहूं के खेत में पहुंची थीं, दो तस्वीरों को एक साथ अगल-बगल रखा गया है।

बाईं ओर की तस्वीर में हेमा मालिनी एक हेलिकॉप्टर के अंदर बैठी दिखती हैं। दाईं ओर की तस्वीर में वह गेहूं की कटाई कर रही लगती हैं। उपरोक्त पोस्ट I am With Barkha Dutt फेसबुक पेज से किया से किया गया है जिसे 5 हजार से ज्यादा शेयर किया गया है। फेसबुक पेज, अनऑफिशियल : डॉ. अर्नब गोस्वामी, के पोस्ट में फेसबुक यूजर ओरिजित सेन को उद्धृत किया गया है, जिन्होंने इस तस्वीर को पोस्ट किया था। सेन का पोस्ट अब हटा लिया गया है। इनकी फ़ॉलोअर्स संख्या 2,00,000 से अधिक है। एक अन्य पेज, ड्रंक जर्नलिस्ट द्वारा पोस्ट किया गया है, जिसे पोस्ट करने के एक घंटे के भीतर 1,200 से अधिक बार शेयर किया गया। फेसबुक पर एक लोकप्रिय मोदी-विरोधी पेज, फेकू एक्सप्रेस से इस तस्वीर को पोस्ट किया गया, जिसने पोस्ट करने के एक घंटे के भीतर 2,500 से अधिक शेयर अर्जित किए। इसी प्रकार, बीजेपी ट्रोल्स, एक और पेज है, जिससे इस एक साथ अगल-बगल रखी तस्वीरों को पोस्ट किया गया है। इन सभी पेजों से इस तस्वीर को लगभग एक साथ पोस्ट किया गया।

यह तस्वीर, हेमा मालिनी का ‘हेलीकॉप्टर किसान’ के रूप में मजाक उड़ाते हुए, अनगिनत यूजर्स द्वारा ट्विटर पर भी शेयर की गई है।

ऑल्ट न्यूज़ ने दोनों तस्वीरों की रिवर्स सर्च की तो पाया कि ये पुरानी हैं, और गेहूं के खेत में हेमा मालिनी के हाल में जाने का प्रतिनिधित्व नहीं करती हैं।

बाईं ओर की तस्वीर यानी, हेलीकॉप्टर में बैठी हेमा मालिनी की तस्वीर, 2015 में ली गई थी। हेमा मालिनी ने खुद इस तस्वीर को अक्टूबर 2015 में ट्वीट किया था। इसे पटना में क्लिक किया गया था।

दायीं ओर की तस्वीर के मामले में, ऑल्ट न्यूज़ ने पाया कि इसे 2014 में क्लिक किया गया था। यह तस्वीर अप्रैल 2014 में अमर उजाला द्वारा प्रकाशित की गई थी। हेमा मालिनी उस वर्ष अप्रैल और मई में हुए लोकसभा चुनाव से पहले चुनाव प्रचार के दौरान गेहूं के एक खेत में गई थीं।

अप्रैल 2014 की उसी यात्रा की एक दूसरी तस्वीर नीचे पोस्ट की गई है।

इसके अलावा, यह ध्यान देने योग्य है कि हेमा मालिनी ने हाल में गेहूं के खेत में जाने के दौरान सुनहरे रंग की साड़ी पहनी थी, हरे रंग की साड़ी नहीं।

Began my Lok Sabha campaign today with the Govardhan Kshetra where I had the opportunity to interact with women working in the fields. A few fotos for u of my first day of campaign pic.twitter.com/EH7vYm8Peu

— Hema Malini (@dreamgirlhema) March 31, 2019