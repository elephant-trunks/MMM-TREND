19 मार्च को पलक्कड़ ज़िला न्यायाधीश डॉ बी कलाम पाशा ने मोहिनीअट्टम डांसर नीना प्रसाद को परफ़ॉर्म करने से रोक दिया. इसके तुरंत बाद ऑल इंडिया लॉयर्स यूनियन और पलक्कड़ ज़िला बार एसोसिएशन ने अदालत परिसर में विरोध प्रदर्शन किया. ये दावा किया गया कि न्यायाधीश ने ‘धार्मिक कारणों’ की वजह से शो रोक दिया था. डॉ बी कलाम पाशा ने कहा कि वो इन ‘आरोपों से दुखी हैं’ और उन्होंने निजी सुरक्षा अधिकारी के माध्यम से पलक्कड़ के पुलिस उपाधीक्षक को शो की आवाज़ कम करने का एक मेसेज दिया था.

ट्विटर यूज़र @nach1keta ने दावा किया कि ‘कमाल पाशा’ के रियाद में दिए गए भाषण की एक क्लिप पोस्ट की. ये क्लिप मलयालम भाषा में है. यूज़र ने दावा किया कि जज ने ये बातें कही थी, “जब तक देश मुस्लिम बहुसंख्यक है, आप कुरान का पालन कर सकते हैं और आस्था नहीं रखने वाले को काफिर मान सकते हैं, इससे कोई समस्या नहीं है… लेकिन अगर आप अल्पसंख्यक समुदाय से हैं तो आपको चालाकी से काम लेना होगा और आस्था नहीं रखने वाले लोगों को अपना भाई कहना होगा.” इस वीडियो को 2 लाख के करीब व्यूज़ मिले हैं.

“As long as the country is Muslim Majority, you can follow the Quran and consider non-believers as Kafirs, no problem with that…but when you are a minority as in the case of India, you have to be tactful and call non-believers as your brothers”

Justice Kamal Pasha in Riyadh pic.twitter.com/yyfaQtgbjS

— നചികേതസ് (@nach1keta) March 25, 2022