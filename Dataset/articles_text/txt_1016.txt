1 मई को न्यूज़ 18 हिंदी के डिबेट शो ‘आर पार’ में ऐंकर अमीश देवगन ने एक वीडियो चलाया जिसमें कुर्ला पाइप रोड पर मुस्लिम बहुल इलाके में मुम्बई पुलिस और स्थानीय लोगों के बीच विवाद होते दिखाया गया. वीडियो के 33वें मिनट पर आप अमीश को ये कहते हुए सुन सकते हैं – “इस समय की बहुत बड़ी ख़बर कुर्ला से तस्वीरें आ रही हैं. वहां पर नमाज़ के बाद मस्जिद में लोगों की ज़्यादा भीड़ थी तो पुलिस वहां पर गई. पुलिस के साथ बदसुलूकी की गई है. ये विज़ुअल्स हम आपको दिखा रहे हैं.”

न्यूज़ 18 ने वीडियो के इस हिस्से को ट्वीट भी किया और ट्वीट में लिखा कि मुम्बई के कुर्ला में मस्जिद से भीड़ हटाने गई पुलिस के साथ लोगों ने की बदसुलूकी. बाद में यह ट्वीट हटा लिया गया.

सोशल मीडिया पर भी यह क्लिप इसी दावे के साथ वायरल हो रही है. याना मीर नाम के ट्विटर यूज़र ने लिखा कि पुलिस को गाली दी गई क्योंकि उन्होंने स्थानीय लोगों को मस्जिद में नमाज़ अदा करने से रोका था.

The sheer misbehavior with police is shocking! Man Arguing with cops and later abusing them bcoz of Friday prayers in Kurla Mumbai.. pic.twitter.com/N5rOJA878J

— Yana Mir یانا میر (@MirYanaSY) May 1, 2020