सड़क पर कई सारे लड़कों से घिरी एक लड़की का वीडियो सोशल मीडिया में शेयर किया जा रहा है. दावा है कि लड़की को परेशान करने ये वाले लोग संघ यानी कि RSS से जुड़े हुए हैं. 5 जुलाई 2020 को ट्विटर यूज़र ‘@RoflSaba_saikh’ ने ये वीडियो ट्वीट करते हुए लिखा, “इन @#$यों , @#$ की वजह से देश मे बेटिया Safe नही है ये वही संघी है जो बेटी बचाओ बेटी पढ़ाओ का नारा लगाते है असल मे इनकी औकात ये है। रिट्वीट रुकना नही चाहिए आपका एक रिट्वीट इन सुअरो को गिरफ्तार करवा सकता है। @Rofl_RavishLIVE” आर्टिकल लिखे जाने तक इस वीडियो को 1 लाख 15 हज़ार से ज़्यादा व्यूज़ मिले हैं.

ट्विटर हैन्डल ‘Shahjhan Malik | #StayHomeSaveLives’ ने उपरोक्त ट्वीट को रीट्वीट करते हुए लिखा, “This is one of the reasons why poll ranks #India the world’s most dangerous country for #women.(अनुवाद – यही एक वजह है कि भारत महिलाओं के लिए ज़्यादा खतरनाक है)”. आर्टिकल लिखे जाने तक इस ट्वीट को 2,200 बार लाइक और 1,600 बार रीट्वीट किया जा चुका है. (ट्वीट का आर्काइव लिंक)

This is one of the reasons why poll ranks #India the world’s most dangerous country for #women.

pic.twitter.com/mLmI6kETKq — Shahjhan Malik | #StayHomeSaveLives (@shahjhan_malikk) July 7, 2020

‘नगमा खान – ह्यूमेनिटी फ़र्स्ट’ नामक एक फ़ेसबुक पेज ने 12 मई 2020 को ये वीडियो पोस्ट किया है. पोस्ट करते हुए उन्होंने लिखा, “तीन दिन मे पकड़े जाने चाहिए अल्लाह रहम करे जयदा शेयर करके किसी काम से निकली लड़की को कैसै झुंड मे घेरे हुए”

तीन दिन मे पकड़े जाने चाहिए अल्लाह रहम करे जयदा शेयर करके किसी काम से निकली लड़की को कैसै झुंड मे घेरे हुए Posted by Nagma Khan-Humanity First on Tuesday, 12 May 2020

ट्विटर पर ये वीडियो ‘संघी’ वाले मेसेज के साथ वायरल है.

फ़ैक्ट-चेक

वीडियो के फ़्रेम्स को रिवर्स इमेज सर्च करते हुए हमें 9 नवंबर 2018 को यूट्यूब पर अपलोड किया गया ये वीडियो मिला. यूट्यूब चैनल ने वीडियो के साथ घटना से जुड़ी कोई ज़्यादा जानकारी शेयर नहीं की है लेकिन कैप्शन में इस वीडियो को बांग्लादेश का बताया गया है. इसके अलावा, वीडियो को गौर से सुनने पर पता चलता है कि वीडियो में लोग जिस तरह से बंगाली बोल रहे हैं वो बांग्लादेश में बोली जाती है. इसके चलते गूगल पर बंगाली की-वर्ड्स ‘দলে দলে ছেলেরা বাংলাদেশী মেয়েকে হয়রানি করে’ से सर्च करने पर 10 नवंबर 2018 का यूट्यूब वीडियो मिला. बंगलादेश की इस यूट्यूब चैनल ने इस वीडियो को बांग्लादेश का बताया है.

आगे, 10 नवंबर 2018 को ही एक यूट्यूब चैनल ने इस वीडियो भारत का बताते हुए पोस्ट किया है. कैप्शन के मुताबिक, भारत की किसी जगह पर हिन्दू लड़के एक मुस्लिम लड़की के साथ ऐसा व्यव्हार कर रहे हैं. लेकिन अगर आप वीडियो के कमेन्ट सेक्शन को देखें तो पता चलेगा कि कई यूज़र्स ने कमेन्ट करते हुए इस वीडियो को बांग्लादेश का बताया हैं. साल 2018 से ही ये वीडियो भारत का बताते हुए शेयर किया जा रहा है. इस वीडियो को नवंबर 2018 से कई यूज़र्स इस वीडियो को बांग्लादेश का बताते हुए शेयर कर रहे हैं.

इसके अलावा, ‘बूम’ ने 10 जुलाई 2020 को इस वीडियो की जांच की है जिसके मुताबिक, वीडियो में लड़के लड़की से उसका नाम पुछते हैं और घर के बारे में पूछते हैं और बोलते है कि क्या तुम ‘तेकरहाट‘ से हो? लड़की ने इस बात की हामी भरी थी. वीडियो में कई बार लड़कों को ‘तेकरहाट’ बोलते हुए सुना जा सकता है. आपको बता दें कि तेकरहाट, बांग्लादेश के ढाका डिविज़न के ज़िला मदारीपुर का एक इलाका है.

इस तरह, ये बात तो साफ़ हो जाती है कि ये वीडियो बांग्लादेश का है न की भारत का. इसके अलावा, ये वीडियो कम से कम 2 साल पुराना है. साथ ही में वीडियो दिखने वाले लड़को के संघ से जुड़े होने का दावा भी बेबुनियाद हो जाता है.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.

Related

[अपडेट: इस आर्टिकल को 10 जुलाई को अपडेट करते हुए वीडियो के बांग्लादेश से ही होने की बात कन्फॉर्म की गयी है.]