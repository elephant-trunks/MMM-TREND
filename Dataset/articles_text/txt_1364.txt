देश भर में व्यापक रूप से नागरिकता संशोधन कानून के खिलाफ चल रहे विरोध प्रदर्शन के बीच, भाजपा प्रवक्ता संबित पात्रा ने एक वीडियो ट्वीट करते हुए लिखा, “कांग्रेस का आला नेता नस्सिमुद्दीन सिद्दीकी कह रहा है “हम पहले मुसलमान है ..बाद में हिंदुस्तानी ..इस्लाम से टकराने वाले संविधान को भी हम नहीं मानेंगे ..हम इस देश के वफ़ादार नहीं है ..कुत्ते वफ़ादार होते है। कहाँ है दोनों भाईं बहन ⁦@RahulGandhi⁩ & ⁦@priyankagandhi” उनके ट्वीट को अब तक करीब 17,200 बार रिट्वीट किया जा चूका है।

ऐसा ही समान दावा पाकिस्तानी-कनाडियन लेखक तारेक फ़तेह और सेना के दिग्गज मेजर सुरेंद्र पूनिया ने भी साझा किया है।

पात्रा के ट्वीट में साझा किया गया वीडियो अगस्त 2017 का है। वीडियो में समाजवादी पार्टी के नेता माविया अली को देखा जा सकता है, जो उत्तरप्रदेश सरकार के एक विवादास्पद परिपत्र के खिलाफ बयान दे रहे थे, जिसमें राज्यभर के सभी मदरसों को स्वतंत्रता दिवस मनाने और उसका वीडियो रिकॉर्ड करने का आदेश दिया गया था। माविया के बयान पर उस वक़्त कई मीडिया संगठनों ने खबर प्रकाशित किया था।

We are Muslims first, Indians after that: Mavia Ali, SP #PoliticsOverPatriotism pic.twitter.com/olZHzxKEhD

— Republic (@republic) August 14, 2017