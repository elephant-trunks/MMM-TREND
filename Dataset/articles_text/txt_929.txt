केरला में कथित रूप से पटाखों से भरे अनानास खिलाने की वजह से प्रेग्नेंट हथिनी की मौत हो गयी. इस ख़बर से देश भर में लोगों का गुस्सा फूट पड़ा. इस अमानवीय कृत्य को लेकर जब नेताओं और सेलिब्रिटीज़ ने पोस्ट किए तो सोशल मीडिया पर यह दुखद घटना ट्रेंड होने लगी. कई लोगों ने मांग की कि ऐसा जघन्य अपराध करने वालों को सख़्त सज़ा मिलनी चाहिए. तभी से कई लोगों ने ‘केरला में शिक्षा के स्तर’ को लेकर मज़ाक बनाया है, जहां साक्षरता का आंकड़ा पूरे देश में सबसे ज़्यादा है. देश के बाकी मुद्दों की तरह असहाय जानवर की मौत ने भी मुस्लिम विरोधी लहर को हवा दे दी.

भाजपा सांसद मेनका गांधी ने ट्वीट किया, “मल्लपुरम आपराधिक गतिविधियों के लिए जाना जाता है, ख़ास तौर पर जानवरों के साथ. किसी अवैध शिकारी के ख़िलाफ़ कभी एक्शन नहीं लिया गया इसीलिए वो ऐसा करते आ रहे हैं.” उन्होंने दावा किया कि घटना मलप्पुरम (मेनका गांधी के ट्वीट में गलती से मल्लपुरम लिखा) में घटी है, जो कि मुस्लिम बहुल इलाका है. गांधी ने ANI से बात करते हुए यही दोहराया.

Mallapuram is know for its intense criminal activity specially with regards to animals. No action has ever been taken against a single poacher or wildlife killer so they keep doing it.

I can only suggest that you call/email and ask for action pic.twitter.com/ii09qmb7xW — Maneka Sanjay Gandhi (@Manekagandhibjp) June 3, 2020

पाकिस्तानी-कनाडाई लेखक तारेक फतेह ने एक सिलसिलेवार ट्वीट में NDTV की एक रिपोर्ट शेयर करते हुए मुस्लिमों को हथिनी की मौत का ज़िम्मेदार ठहराया.

These Indians should be held criminally responsible and publicly shamed. For goodness sake, who kills an elephant for pleasure?!? Feeding explosives to a majestic animal? What next? Killing Tigers by artillery shelling?https://t.co/2KBMxInOrq — Tarek Fatah (@TarekFatah) June 2, 2020

घटना मलप्पुरम की नहीं पलक्कड़ की है

तारेक फतेह और अन्य लोगों द्वारा शेयर की गई NDTV की रिपोर्ट अपडेट की जा चुकी है. शुरुआती दावे में कहा गया था कि हथिनी की मौत मलप्पुरम में हुई, अपडेटेड आर्टिकल में ये जगह पलक्कड़ बताई गई है.

रिपोर्ट लिखने वाली शैलजा वर्मा ने सफ़ाई देते हुए ट्वीट किया कि उन्हें ज़िले के नाम की ग़लत जानकारी मिली थी.

On the Kerala elephant story, we regret getting the name of the district wrong in the first version of the story. It was corrected as soon as it was brought to our notice. — Shylaja Varma (@ShylajaVarma) June 4, 2020

घटना पलक्कड़ में घटी, यह केरला के मुख्यमंत्री पिनाराई विजयन ने भी ट्वीट किया था.

In a tragic incident in Palakkad dist, a pregnant elephant has lost its life. Many of you have reached out to us. We want to assure you that your concerns will not go in vain. Justice will prevail. — Pinarayi Vijayan (@vijayanpinarayi) June 4, 2020

केरला के वन मंत्री के राजू ने भी यही कहा.

Strict action will be taken against culprits responsible for killing a pregnant elephant. I want to clarify that it happened in Palakkad not in Malappuram. Regarding, the remark of Maneka Gandhi, I don’t want to comment at this juncture: K Raju, Kerala Forest Minister (file pic) pic.twitter.com/1gnctPzhGO — ANI (@ANI) June 3, 2020

ग़लत जानकारी वायरल हुई, ज़्यादातर ने शेयर की NDTV की चूक वाली रिपोर्ट

कई यूज़र्स ने NDTV की रिपोर्ट का लिंक या स्क्रीनशॉट शेयर किया है. नीचे ‘हिंदू सेना केंद्र’ के संस्थापक प्रतीश विश्वनाथ का ट्वीट है. स्क्रीनशॉट में दिख रहा है कि आर्टिकल में ये घटना मलप्पुरम की बतायी गई है.

She was carrying baby inside. She was hungry so as her baby inside. So y accepted food given by humans. But she didnt kno cracker was stuffed inside. She lost trunk and toungue.

She neither turned violent nor attacked. Silently Walked to river. Died there.

From Malappuram Kerala. pic.twitter.com/nl1Omf0hJs — Pratheesh Viswanath (@pratheesh_Hind) June 2, 2020

अन्य स्वाभाविक नाम जो ये दावा करते हैं कि घटना मलप्पुरम में हुई उनमें अरुण पुदुर, पायल रोहतगी और @IAmMayank_ हैं. पुदुर ने लिखा, “अब मुझे बताइए कि 100 परसेंट साक्षरता है और मलप्पुरम में कौन बहुसंख्यक हैं?”

In Kerala’s Malappuram, ba$tards fed a Pregnant Elephant Fed Pineapple Stuffed with Firecrackers. She exploded but didn’t harm anyone. She went to the river and died quietly. Now tell me about 100% literacy & who is majority in Mallapuram? https://t.co/lduCv2uUbW — Arun Pudur (@arunpudur) June 2, 2020

पर्यावरण मंत्री प्रकाश जावड़ेकर ने भी दावा किया कि घटना मलप्पुरम में हुई है.

Central Government has taken a very serious note of the killing of an elephant in Mallapuram, #Kerala. We will not leave any stone unturned to investigate properly and nab the culprit(s). This is not an Indian culture to feed fire crackers and kill.@moefcc @PIB_India @PIBHindi — Prakash Javadekar (@PrakashJavdekar) June 4, 2020

मीडिया के द्वारा फैलाई गई ग़लत जानकारी

न केवल NDTV बल्कि कई अन्य मीडिया संस्थानों ने बताया कि घटना मलप्पुरम में हुई है. और तो और, रिपब्लिक, हिंदुस्तान टाइम्स, टाइम्स नाउ, इंडिया टीवी, द इकॉनमिक टाइम्स, इंडिया टुडे, ANI, न्यूज़ नेशन आदि ने ग़लत ख़बर ही जारी रखी.

NDTV में कुछ देर बाद सुधारी गई एक और चूक

NDTV की रिपोर्ट में मलप्पुरम वाली चूक के अलावा एक और ग़लती सुधारी गई. “हथिनी को पटाखों से भरा अनानास खिलाया गया” वाली लाइन को बदलकर “हथिनी ने पटाखों से भर हुआ अनानास खाया” कर दिया गया.

हथिनी की मौत की जांच जारी है. एक शख्स को गिरफ़्तार भी किया गया है. हालांकि शुरुआती जांच में यह लग रहा है कि हथिनी को पटाखों से भरा अनानास खिलाया नहीं गया बल्कि उसने गलती से उसे खाया था.

Forest officers said the fruit was set as bait to kill the wild animals. However, it was too early to say if it was meant for the #elephant https://t.co/cU7zVfVm1p #kerala — The Hindu – Kerala (@THKerala) June 3, 2020

मन्नारकड़ डिविज़नल फ़ॉरेस्ट ऑफ़िसर (DFO) केके सुनील कुमार ने ऑल्ट न्यूज़ से बताया, “हथिनी ने विस्फोटकों से भरा अनानास खाया था, इस बात का कोई सबूत नहीं मिला है. उसने किसी फल के साथ विस्फोटक खाया होगा, हो सकता है अनानास के साथ. लेकिन यह केवल एक कल्पना है. ऐसा कोई सबूत पोस्टमॉर्टम में सामने नहीं आया है.”

पत्रकार धान्या राजेन्द्रन ने पोस्टमॉर्टम रिपोर्ट की डिटेल्स के साथ ट्वीट किया है, “मुंह में ज़ख़्म, मुंह में किसी तरह के विस्फोट के कारण हुए हैं.”

Elephant’s postmortem report:

Immediate cause of death- Drowning.

Injuries in oral cavity, most likely due to an explosive blast in the mouth.

Could not eat or drink for nearly two weeks.

Severe debility and weakness in turn resulted in the final collapse in water. — Dhanya Rajendran (@dhanyarajendran) June 4, 2020

कुमार ने आगे बताया कि जंगली इलाकों में लोग अपने खेतों से जंगली जानवरों को दूर रखने के लिये देसी बम लगाते हैं, यह सामान्य प्रैक्टिस है. “इसके लिए ज़्यादातर लोहे के तार लगाए जाते हैं ताकि जंगली जानवर जब उन्हें क्रॉस करें तो विस्फोटक में ब्लास्ट होता है और जानवर वहां से भाग जाता है. लेकिन कभी-कभी लोग जंगली सुअर या छोटे जानवरों को पकड़ने के लिए विस्फोटक को खाने की चीज़ों के साथ रखते हैं. हो सकता है हथिनी ने ऐसी ही कोई चीज़ खाई हो. हम पक्के तौर पर नहीं जानते.”

द न्यूज़ मिनट की रिपोर्ट कहती है, “मामले की जांच कर रहे वन विभाग के अधिकारी के मुताबिक इस तरह के पटाखों को मलयालम में ‘पन्नी पड़कम’(सुअर पटाखा) कहते हैं जिनका प्रयोग आमतौर पर मांस के लिए जंगली सुअरों का शिकार करने के लिए होता है. दूसरे मामलों में अपने खेतों से जंगली सुअरों को दूर रखने के लिए किसान इस तरह के जाल लगाते हैं, जो कि ग़ैरकानूनी है.”

प्रिंसिपल चीफ़ कंज़र्वेटर ऑफ फ़ॉरेस्ट (वाइल्ड लाइफ़) और चीफ़ वाइल्ड लाइफ़ वार्डेन सुरेंद्र कुमार ने द न्यूज़ मिनट को बताया कि हथिनी के ज़ख्म बताते हैं कि वह विस्फोटक के कारण घायल हुई. उन्होंने बताया, “अभी तो हम यह पक्के तौर पर कह सकते हैं. यह कैसे हुआ और इसके पीछे कौन था, हम जांच कर रहे हैं.”

जानवरों को मारने, पकड़ने या भगाने के लिए विस्फ़ोटक का इस्तेमाल कई राज्यों में किया जाता है. पिछले साल तेलंगाना में जानवर भगाने के लिए लगाए गए देसी विस्फोटक से एक आदमी की जान चली गई थी. जंगली सुअर मारने के लिए बनाए गए बम के विस्फोट से बेंगलुरु में 2014 में दो लोग घायल हुए थे. 2017 में मध्य प्रदेश के विदिशा में एक गाय ने ग़लती से ऐसा ही विस्फोटक खा लिया था. जिसके तुरंत बाद शंखनाद ने फ़ेक न्यूज़ फैलाई थी कि मुस्लिमों ने गाय को विस्फोटक खिला दिया. ऑल्ट न्यूज़ ने इस साम्प्रदायिक फ़ेक न्यूज़ को ख़ारिज़ किया था. हमारी रिपोर्ट यहां पढ़ी जा सकती है.

निष्कर्ष के तौर पर कहा जाए तो NDTV और कई अन्य मेनस्ट्रीम मीडिया संस्थानों द्वारा दी गई ग़लत जानकारी की वजह से लोगों ने विश्वास कर लिया कि घटना केरला के मलप्पुरम ज़िले में हुई है जबकि वह पलक्कड़ में हुई. चूंकि मलप्पुरम मुस्लिम बहुल ज़िला है इसलिए मामले ने स्वाभाविक रूप से मुस्लिम विरोधी मोड़ ले लिया. इसके अलावा बिना सच जाने मीडिया रिपोर्ट्स में गांव वालों पर आरोप लगाया गया कि उन्होंने हथिनी को पटाखे खिलाए हैं. हालांकि वन विभाग के अधिकारियों की जांच बताती है कि वह उस जाल में फंस गई जो खेतों से जंगली जानवरों को दूर रखने के लिए लगाया गया था. जांच जारी है और अज्ञात लोगों के ख़िलाफ़ FIR दर्ज कर ली गई है. अधिक जानकारी आगे मिल सकती है.

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.