“बिहार के भागलपूर मे मुसलमानो ने शोभायात्रा पर पत्थर फेके और आग लगा दिया। हिन्दुओ तूम बस सोते रहो । हिन्दु कि औलाद हो तो 1,2,3 जितने भी Group है share करो।” रायल संजय सिंह राजपूत नाम के एक फेसबुक यूजर ने इन शब्दों के साथ दो फोटो और वीडियो ‘नरेंद्र मोदी 2019 (साथ हैं तो जुडे)’ नाम के ग्रुप में शेयर किया है। इस खबर को लिखे जाने तक इसे 7400 से भी अधिक बार शेयर किया गया है। बता दें कि इस ग्रुप में 8,41,000 सदस्य हैं।

एक और फेसबुक यूजर ने उसी फोटो को 27 मई 2018 को आई स्पोर्ट योगी आदित्यनाथ नाम के पब्लिक ग्रुप में शेयर किया है। खबर लिखे जाने तक इस पोस्ट को 42000 से ज्यादा बार शेयर किया गया है।

19 मार्च, 2018 को इंडियन एक्सप्रेस में छपी एक लेख में यह बताया गया है कि यह हिंसा सांप्रदायिक संवेदनशील (अल्पसंख्यक समुदाय) क्षेत्र नाथनगर में भाजपा, आरएसएस और बजरगंदल द्वारा निकाली गई रैली में तेजी से बज रहे संगीत का विरोध करने पर भड़की थी। इस रैली को केंद्रीय मंत्री अश्विनी कुमार चौबे के पुत्र अरिजित शाश्वत चौबे नेतृत्व कर रहे थे। इस दौरान भागलपुर शहर में शनिवार के दिन रैली में शामिल कार्यकर्ता कथित रूप से उत्तेजक नारे लगा रहे थे।

Arijit shashwat, son of Union Minister Ashwini Choubey, released from Bhagalpur jail after being granted bail in #Bhagalpur communal clash #Bihar (File pic) pic.twitter.com/OK6JTmCf9O

— ANI (@ANI) April 11, 2018