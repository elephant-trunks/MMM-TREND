इस साल जनवरी में कर्नाटक में हिजाब पहनने की वजह से 6 मुस्लिम लड़कियों को कॉलेज में प्रवेश करने से रोक दिया गया था. इसके बाद, पूरे राज्य में विरोध प्रदर्शन हुए थे.

कुछ महिला प्रदर्शनकारियों के याचिका दायर करने के बाद ये मामला हाई कोर्ट में पहुंच गया. इसमें तर्क दिया गया था कि संविधान ने उन्हें हेडस्कार्फ़ पहनने का अधिकार दिया है. एक महीने से ज़्यादा की सुनवाई के बाद, अदालत ने शैक्षणिक संस्थानों द्वारा हिजाब बैन करने के फैसले को बरकरार रखा. इस फैसले को जनता की ओर से मिली-जुली प्रतिक्रिया मिली और मुस्लिम समुदाय ने राज्य में बंद का आह्वान किया.

इस विवाद के बीच, सोशल मीडिया पर एक वीडियो इस दावे के साथ वायरल है कि कर्नाटक उच्च न्यायालय ने हिजाब विवाद के याचिकाकर्ताओं का बचाव करने वाले “वकील को फटकार लगाई”. इस वीडियो में मुख्य न्यायाधीश को माननीय न्यायालय से मटेरियल फ़ैक्ट्स छिपाने की वजह से एक वकील को डांटते हुए देखा जा सकता है.

The court stripping the lawyer who was defending the petitioners on Hijab …. people must know how serious is this issue and how foolish the lawyer to bring this up to CJI Karnataka .. pic.twitter.com/eHkSOAcfnT

— Sehgal (@sudheer18799) March 18, 2022