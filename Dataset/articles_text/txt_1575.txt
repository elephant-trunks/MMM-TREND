एक संदेश सोशल मीडिया और व्हाट्सअप पर व्यापक रूप से फ़ैल रहा है, जिसमें दावा किया गया है कि भारतीय रिज़र्व बैंक 2000 रूपये की नोट को बंद कर रहा है। संदेश को नीचे पोस्ट किया गया है।

Posting as received…

*Central Reserve Bank of India*

Releasing new

Rs.1000/- notes on

1st January 2020.

*Reserve Bank taking back all the Rs.2000/- notes.*

You can only exchange Rs.50,000/- in 10 days. So, kindly start changing your 2000/- notes immediately.

*After 10th October 2019 you cannot change your Rs.2000 notes.*

फेसबुक पर कुछ उपयोगकर्ताओं ने समान दावे के साथ इस संदेश को अपनी टाइमलाइन पर साझा किया है। इसमें कहा गया है कि 2000 रुपये के नोट को RBI द्वारा बंद कर दिया गया है। उसके स्थान पर, 1 जनवरी 2020 से 1000 रूपये के नए नोट को लाया जायेगा। इसके अलावा, संदेश में कहा गया है कि RBI मौजूदा 2000 रुपये के नोटों को केवल 10 अक्टूबर तक ही वापस लेगा, उसके बाद इन नोटों का बदलाव नहीं किया जायेगा।

यह संदेश व्हाट्सअप पर भी प्रसारित है और ऑल्ट न्यूज़ की अधिकृत मोबाइल एप पर इस संदेश की तथ्य जांच करने के लिए कुछ अनुरोध भी प्राप्त हुए है। यह ध्यान देने लायक है कि नवंबर 2016 में केंद्र सरकार द्वारा 1000 रूपये की नोटों पर प्रतिबंद लगाकर 2000 रूपये की नोटों का चलन शुरू किया था।

समान दावे को सुवर्ण न्यूज़ ने भी प्रसारित किया है।

तथ्य जांच: RBI ने ऐसा कोई कदम नहीं उठाया

ऑल्ट न्यूज़ ने अपनी पड़ताल में पाया कि यह संदेश गलत है। भारतीय रिजर्व बैंक की ओर से ऐसी कोई घोषणा नहीं की गई है। RBI द्वारा लिए गए ऐसे कोई भी कदम की घोषणा इसके अधिकृत वेबसाइट पर प्रसारित की जाएगी, हालांकि ऐसी कोई भी जानकारी वेबसाइट पर मौजूद नहीं है।

RBI: “यह सब अफवाहे है”

ऑल्ट न्यूज़ ने भारतीय रिज़र्व बैंक से स्पष्टीकरण के लिए संपर्क किया। RBI के संचार विभाग ने कहा, “ये सभी अफवाहें हैं। ऐसी कोई सूचना (RBI) द्वारा नहीं दी गई है। कृपया सभी इसके लिए वेबसाइट देखें”-अनुवादित।

यह दावा कि RBI 2000 रूपये के नोटों का चलन बंद कर रहा है, गलत है। यह केवल RBI पर निशाना साधने वाली गलत जानकारियों में एक नया उदाहरण है। इससे पहले सितंबर 2019 में, सोशल मीडिया और व्हाट्सएप पर एक संदेश वायरल हुआ था, जिसमें झूठा दावा किया गया था कि केंद्रीय बैंक नौ प्रमुख बैंकों को बंद करने वाली है।

डोनेट करें!

सत्ता को आईना दिखाने वाली पत्रकारिता का कॉरपोरेट और राजनीति, दोनों के नियंत्रण से मुक्त होना बुनियादी ज़रूरत है. और ये तभी संभव है जब जनता ऐसी पत्रकारिता का हर मोड़ पर साथ दे. फ़ेक न्यूज़ और ग़लत जानकारियों के खिलाफ़ इस लड़ाई में हमारी मदद करें. नीचे दिए गए बटन पर क्लिक कर ऑल्ट न्यूज़ को डोनेट करें. बैंक ट्रांसफ़र / चेक / DD के माध्यम से डोनेट करने सम्बंधित जानकारी के लिए यहां क्लिक करें.