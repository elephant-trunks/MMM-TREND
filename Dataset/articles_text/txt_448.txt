आज के वक़्त में न्यूज़ वेबसाइट जैसी दिखने वाली साइट गलत जानकारियां और नफ़रत परोसने का सबसे लोकप्रिय तरीका हैं. ऐसा ही एक उदाहरण है पिछले कुछ दिनों में लोकप्रिय हुई वेबसाइट ‘क्रियेटली’. इस वेबसाइट की मालिक टेक्सस की ‘Waiable Media Inc’ कंपनी है. इस कंपनी को अमेरिका में रहनेवाले भारतीय लोग चलाते हैं. बीते काफ़ी वक़्त से ये वेबसाइट भारत के अल्पसंख्यकों के खिलाफ़ नफ़रत फैलाने का काम कर रही है.

इस वेबसाइट के बारे में ज़्यादा जानकारी जुटाने से पहले ये देख लेते हैं कि इस वेबसाइट ने पिछले दिनों में कौन सी गलत जानकारियां फैलाई हैं.

हाल ही में क्रियेटली का मुस्लिमों के खिलाफ़ नफ़रत फैलाता एक आर्टिकल देखने को मिला. वेबसाइट ने लिखा कि ‘वामपंथी’ और ‘कम्युनिस्ट’ भारत को इस्लामिक देश बनाने की साज़िश कर रहे हैं. इसके कुछ आर्टिकल में बताया गया है कि इस्लाम – लोकतंत्र के लिए एक ख़तरा, भारतीय मुस्लिम मानसिकता पर एक नज़र और कैसे इस्लाम आपके सोचने से पहले ही भारत को अपने शिकंजे में ले लेगा. ये लोगों में डर का माहौल बनाने के लिए कुछ ऐसे आर्टिकल भी पब्लिश करते हैं – “5 स्टेप लव जिहाद – मुस्लिम लड़कियों की भूमिका और हिन्दू पीड़ितों का विश्वास” और “सावधान : हिन्दुओं के लिए बेहद ख़राब परिस्थिति“.

This slideshow requires JavaScript.

नीचे के इंस्टाग्राम पोस्ट में आप मुस्लिमों के ख़िलाफ़ चल रहा प्रोपगेंडा देख सकते हैं.

View this post on Instagram

एक दूसरी रिपोर्ट में क्रियेटली ने हाथरस में 19 वर्षीय दलित लड़की के साथ हुई कथित बलात्कार की घटना को नकारते हुए आरोप लगाया कि ‘वामपंथी’ और ‘जिहादी’ उत्तर प्रदेश की योगी आदित्यनाथ सरकार के खिलाफ़ साज़िश रच रहे हैं. सेंट्रल ब्यूरो ऑफ़ इंवेस्टिगेशन (CBI) ने दिसम्बर 2020 में कथित उच्च जाति के 4 लोगों पर गैंगरेप और हत्या का चार्ज लगाया था. इसके अलावा, वेबसाइट ने एक और दावा भी किया कि पीड़ित लड़की का अंतिम संस्कार यूपी पुलिस ने उसके परिवारवालों के साथ मिलकर किया था. जबकि ग्राउन्ड रिपोर्ट्स में इससे अलग ही बातें सुनने को मिलीं.

ये वेबसाइट नियमित तौर पर गलत जानकारियां शेयर करती है. हाल ही में इसने ट्वीट कर दावा किया कि पाकिस्तानी एयर फ़ोर्स के एक पायलट ने ‘अल्लाह के आदेश’ पर प्लेन में पेशाब किया. जबकि क्रियेटली ने डॉन के एक आर्टिकल की एडिटेड तस्वीर के आधार पर ये झूठा दावा पब्लिश किया था. इसपर लिखा गया ऑल्ट न्यूज़ का फ़ैक्ट-चेक आर्टिकल आप यहां पर पढ़ सकते हैं.

गलवान विवाद के चलते, क्रियेटली ने झूठी कहानी शेयर करते हुए दावा किया कि चीनी सेना के अधिकारी ने भारतीय सेना द्वारा 100 चीनी सैनिकों की हत्या करने की बात स्वीकारी है.

इस वेबसाइट ने अभिनेता सुशांत सिंह राजपूत की आत्महत्या को ‘हत्या’ बताने या फ़िर ताज महल को वास्तव में हिन्दू मंदिर बताने की विवादास्पद कहानियां शेयर की हैं.

क्रियेटली भाजपा सरकार के खिलाफ़ आलोचनात्मक रवैया रखने वाले लोगों पर निशाना साधती रहती है. स्वरा भास्कर के बारे में क्रियेटली ने एक आर्टिकल पब्लिश किया था जिसकी फ़ीचर इमेज उनकी एक फ़िल्म से ली गई तस्वीर थी. ये तस्वीर असल में स्वरा को बुरी स्थिति में दिखाती है. आर्टिकल में जो लिखा गया है, वो ख़राब लेखनी का अप्रतिम उदाहरण है – “आशा है कि वो रसभरी इंडस्ट्री बॉलीवुड से रिटायरमेंट और सन्यास लेने का विचार न करने लगें और हमें क्लाइमैक्स के बाद क्लाइमैक्स देती रहें. डिल्डो की ज़रूरत नहीं है.”

ये वेबसाइट ‘व्यंग्यात्मक’ आर्टिकल भी पब्लिश करती है. हास्यास्पद बात है कि क्रियेटली ने एक काल्पनिक स्टोरी का ‘फ़ैक्ट-चेक’ भी किया था. इस वेबसाइट ने ‘एथीस्ट रिपब्लिक’ के फ़ाउन्डर अर्मिन नवाबी के बारे में किये गए दावे कि अर्मिन ने अपनी मां के शव के साथ बलात्कार किया था, का फ़ैक्ट चेक किया था.

इस बेहद घटिया आर्टिकल को भाजपा नेता कपिल मिश्रा ने भी ट्वीट किया था. (आर्काइव लिंक)

Kreately Satire 10/10

Fact-Check : No, Armin Navabi did not Rape the dead body of His Mother

Although, Armin Navabi shown tendencies of seeing ‘mother’ as a ‘sexual object’ in many of his tweets

Seems things were ‘complicated’ in the family

Read: https://t.co/gSeiYZuG28

— Kapil Mishra (@KapilMishra_IND) September 6, 2020